<html lang="pl-PL">
<head>
<meta charset="UTF-8" />
<title>Dekalog (cz.2)</title>

<meta name="description" content="Dekalog (cz.2) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/91.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Dekalog (cz.2)" />
<meta property="og:description" content="Dekalog (cz.2) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Dekalog (cz.2)</h1>
</div>
  
<p><span>Ciąg dalszy (CZĘŚĆ 2).<br /><br /><strong>ZAKON to 613 praw i przepis&oacute;w, a nie tylko 10.&nbsp;</strong>&nbsp;<br /><br />Na przykład:<br /><span style="color: #0000ff;">&bdquo;Jeżeli człowiek w sabat przyjmuje&nbsp;<strong>obrzezkę</strong>,&nbsp;<strong>aby nie był naruszony zakon</strong>&nbsp;<strong>Mojżesza</strong>, to dlaczego się na mnie gniewacie, że w sabat uzdrowiłem całego człowieka?&rdquo;&nbsp;</span>(Jana 7:23).&nbsp;<br /><br />Z powyższego wersetu wyraźnie wynika, że&nbsp;<strong>zakon to r&oacute;wnież obrzezka!<br /></strong>Oto jeszcze jeden przykład przykazania ze starotestamentowego zakonu:<br /><span style="color: #0000ff;">&bdquo;Popełniliśmy wiarołomstwo wobec naszego Boga, pojmując za żony obcoplemienne kobiety z lud&oacute;w tych ziem. Ale mimo to jest jeszcze nadzieja dla Izraela. (3) Zobowiążmy się więc teraz uroczyście wobec naszego Boga, że&nbsp;<strong>odprawimy wszystkie żony obcoplemienne i dzieci z nich urodzone</strong>, postępując według rady mego pana i tych, kt&oacute;rzy trwożą się o przykazania naszego Boga, i&nbsp;<strong>nich się stanie zgodnie z zakonem</strong>&rdquo;&nbsp;</span>(Ezdrasza 10:2-3).&nbsp;<br /><br />Niestety wiele os&oacute;b, kiedy czyta w Biblii o przykazaniach, zakonie, interpretuje je, jako przykazania &bdquo;dekalogu&rdquo; - co jest wychodzeniem poza święty tekst i sugerowaniem interpretacji, kt&oacute;ra z czytanego tekstu wcale nie wynika. Często słyszy się stwierdzenie:&nbsp;<span style="color: #800000;">&bdquo;Całe 10 przykazań jest ważne - powinniśmy żyć według tych przykazań&rdquo;.</span>&nbsp;<br />Argumentując, że &bdquo;dekalog&rdquo; zawiera niezmienne prawa moralne, takie, jak na przykład zakaz dokonywania kradzieży, mordowania itd., twierdzi się, że gdyby ten podstawowy dekret, złożony z dziesięciu przykazań, już nie obowiązywał, moglibyśmy mordować, kraść i popełniać cudzoł&oacute;stwo.<br />Za tym argumentem kryje się takie przesłanie:<br /><span style="color: #800000;">&bdquo;Jeśli &bdquo;dekalog&rdquo; jest unieważniony, oznacza to, że nie ma już niczego, co mogłoby nas chronić przed kradzieżą, morderstwem i cudzoł&oacute;stwem&rdquo;</span>.&nbsp;<br /><br />Jest to jest fałszywa sugestia, kt&oacute;ra insynuuje, że&nbsp;<strong>&bdquo;jeśli nie słuchamy Mojżesza, to nie ma już nikogo, kogo moglibyśmy naśladować</strong>&nbsp;<strong>i kto m&oacute;głby kierować naszym życiem</strong>.&rdquo;&nbsp;<br /><br />Ot&oacute;ż powinniśmy słuchać Syna Bożego we wszystkim!&nbsp;<br /><br />Już Mojżesz wydał polecenie, kt&oacute;rego powinni słuchać wszyscy:<br /><span style="color: #0000ff;">&bdquo;Wszak Mojżesz powiedział: Proroka, jak ja, spośr&oacute;d braci waszych wzbudzi wam Pan, B&oacute;g;&nbsp;<strong>jego słuchać będziecie we wszystkim</strong>, cokolwiek do was m&oacute;wić będzie. (23) I stanie się, że każdy,&nbsp;<strong>kto by nie słuchał owego proroka</strong>, z ludu&nbsp;<strong>wytępiony będzie</strong>&rdquo;</span>&nbsp;(Dzieje 3:22-23, por. 5 Mojżesza 18:15).&nbsp;<br /><br />Kiedy zakon Mojżeszowy, włącznie z 10 przykazaniami dawno już był dany, B&oacute;g oświadczył, że nada &bdquo;Nowy Zakon&rdquo;:<br /><span style="color: #0000ff;">&bdquo;I p&oacute;jdzie wiele narod&oacute;w, m&oacute;wiąc: P&oacute;jdźmy w pielgrzymce na g&oacute;rę Pana i do świątyni Boga Jakuba, i będzie nas uczył swoich dr&oacute;g, abyśmy mogli chodzić jego ścieżkami, gdyż z Syjonu&nbsp;<strong>wyjdzie zakon</strong>&nbsp;i słowo Pana z Jeruzalemu!&rdquo;</span>&nbsp;(Micheasza 4:2).&nbsp;<br /><br /><span style="color: #0000ff;">&bdquo;<strong>Oto sługa m&oacute;j, kt&oacute;rego popieram, m&oacute;j wybrany</strong>, kt&oacute;rego ukochała moja dusza. Natchnąłem go moim duchem,&nbsp;<strong>aby nadał narodom prawo</strong>. (2) Nie będzie krzyczał ani wołał, ani nie wyda na zewnątrz swojego głosu. (3) Trzciny nadłamanej nie dołamie ani knota gasnącego nie dogasi, ludom ogłosi prawo. (4) Nie upadnie na duchu ani się nie złamie,&nbsp;<strong>dop&oacute;ki nie utrwali prawa na ziemi; a jego nauki wyczekują wyspy.</strong>&nbsp;(6) Ja, Pan, powołałem cię w sprawiedliwości i ująłem cię za rękę, strzegę cię i uczynię cię&nbsp;<strong>pośrednikiem przymierza</strong>&nbsp;z ludem,&nbsp;<strong>światłością dla narod&oacute;w</strong>, (7) abyś otworzył ślepym oczy, wyprowadził więźni&oacute;w z zamknięcia, z więzienia tych, kt&oacute;rzy&nbsp;<strong>siedzą w ciemności</strong>&rdquo;</span>&nbsp;(Izajasza 42:1-6).&nbsp;<br /><br /><span style="color: #0000ff;">&bdquo;Skoro bowiem zmienia się kapłaństwo, musi też nastąpić&nbsp;<strong>zmiana zakonu</strong></span>.<span style="color: #0000ff;">(18) A przeto&nbsp;<strong>poprzednie przykazanie zostaje usunięte</strong>&nbsp;z powodu jego&nbsp;<strong>słabośc</strong>i i&nbsp;<strong>nieużyteczności</strong>, (19) gdyż zakon nie przywi&oacute;dł&nbsp;<strong>niczego do doskonałości</strong>, z drugiej zaś strony wzbudzona zostaje lepsza nadzieja, przez kt&oacute;rą zbliżamy się do Boga&rdquo;</span>&nbsp;(Hebrajczyk&oacute;w 7:12, 18-19).&nbsp;<br /><br /><span style="color: #0000ff;">&bdquo;Takie zaś jest przymierze, kt&oacute;re zawrę z domem Izraela po upływie owych dni, m&oacute;wi Pan: Prawa moje włożę w ich umysły i na sercach ich wypiszę je, i będę im Bogiem, a oni będą mi ludem.&nbsp;</span><span style="color: #0000ff;">(13)</span><span style="color: #0000ff;">&nbsp;Gdy m&oacute;wi: Nowe, to uznał&nbsp;<strong>pierwsze za przedawnione</strong>; a to, co się przedawnia i starzeje,&nbsp;<strong>bliskie</strong>&nbsp;<strong>jest zaniku</strong>&rdquo;&nbsp;</span>(Hebrajczyk&oacute;w 8:10, 13).&nbsp;<br /><br /><span style="color: #0000ff;">&bdquo;</span><span style="color: #0000ff;">Napisano bowiem u prorok&oacute;w: I będą wszyscy pouczeni przez Boga.&nbsp;<strong>Każdy, kto słyszał</strong>&nbsp;<strong>od</strong>&nbsp;<strong>Ojca i jest pouczony, przychodzi do mnie</strong>&rdquo;</span>&nbsp;(Jana 6:45).<span style="color: #0000ff;">&nbsp;<br /><br /></span><span style="color: #0000ff;">&bdquo;Tak więc&nbsp;<strong>zakon</strong>&nbsp;był naszym przewodnikiem do Chrystusa, abyśmy z wiary zostali usprawiedliwieni. (25) A gdy przyszła wiara, już&nbsp;<strong>nie jesteśmy pod opieką przewodnika</strong></span>.&rdquo;&nbsp;(Galacjan 3:24-25).&nbsp;<br /><br />Przypomnijmy sobie także, co przepowiedział B&oacute;g przez proroka Jeremiasza:<br /><span style="color: #0000ff;">&bdquo;A gdy się rozmnożycie i rozplenicie w kraju w owych dniach - m&oacute;wi Pan -<strong>&nbsp;już nie będą m&oacute;wić o Skrzyni Przymierza z Panem i nikt o niej nie będzie myślał</strong>,&nbsp;<strong>i nikt jej nie będzie wspominał</strong>, nikt nie będzie odczuwał jej braku ani też nie będą sporządzać nowej&rdquo;&nbsp;</span>(Jeremiasza 3:16).&nbsp;<br /><br />Był to prorocza zapowiedź &ndash; prawdziwej rzeczywistości okresu Nowego Przymierza.<strong>&nbsp;<br /></strong><strong>Dziś tylko nieposłuszni ludzie, kt&oacute;rzy zatykają uszy na PRAWDĘ i wolność w Chrystusie, wspominają i nakłaniają do przestrzegania zawartych tam praw, kt&oacute;re nazwali sobie &bdquo;dekalogiem&rdquo; moralnego postępowania człowieka.</strong>&nbsp;<br /><br />Ludzie są ślepi i głusi - chcą trzymać się zakonu Mojżeszowego, a dokładniej tylko 10 przykazań &ndash; samowolnie wybierają sobie, kt&oacute;rych przykazań będą strzegli, a kt&oacute;rych nie.&nbsp;Z 613 przykazań wybierają sobie te, kt&oacute;re&nbsp;<strong>W ICH MNIEMANIU</strong>&nbsp;<strong>są najważniejsze</strong>&nbsp;&ndash; na przykład 10 z kamiennych tablic, chociaż były one zaledwie częścią całości &ndash; częścią daną na kamiennych tablicach i umieszczone&nbsp;w Skrzyni Przymierza wyłącznie, jako&nbsp;<strong>dow&oacute;d - świadectwo</strong>&nbsp;zawarcia Przymierza:<br /><span style="color: #0000ff;">&bdquo;A gdy dokończył rozmowy z Mojżeszem na g&oacute;rze Synaj, dał mu dwie&nbsp;<strong>tablice Świadectwa</strong>, tablice kamienne, zapisane palcem Bożym&rdquo;</span>&nbsp;(2 Mojżesza 31:18).&nbsp;<br /><br /><span style="color: #0000ff;">&bdquo;Do tej&nbsp;<strong>skrzyni włożysz</strong>&nbsp;<strong>Świadectwo</strong>, kt&oacute;re ci dam. (21) Na wierzchu skrzyni położysz wieko,&nbsp;<strong>w skrzyni zaś złożysz Świadectwo</strong>, kt&oacute;re ci dam. (22) Tam będę się spotykał z tobą i sponad wieka będę z tobą rozmawiał spośr&oacute;d dwu cherub&oacute;w, kt&oacute;re są na&nbsp;<strong>Skrzyni Świadectwa</strong>, o wszystkim, co jako nakaz przekażę ci dla syn&oacute;w izraelskich&rdquo;</span>&nbsp;(2 Mojżesza 25:16, 21-22).&nbsp;<br /><br /><span style="color: #0000ff;">&bdquo;A wziąwszy&nbsp;<strong>Świadectwo</strong>&nbsp;włożył je do Skrzyni, założył drążki u Skrzyni, a z wierzchu umieścił na Skrzyni wieko&rdquo;</span>&nbsp;(2 Mojżesza 40:20).&nbsp;<br /><br />W skrzyni znajdowało się r&oacute;wnież złote naczynie z manną (2 Mojżesza 16:33-34) oraz laska Aarona (Hebrajczyk&oacute;w 9:3-4).&nbsp;Wszystkie te przedmioty miały być&nbsp;<strong>świadectwem dla przyszłych pokoleń</strong>, dlatego też Arka Przymierza jest nazywana r&oacute;wnież Skrzynią Świadectwa.<br /><span style="color: #0000ff;">&bdquo;Zasłonę zawiesisz na hakach i wniesiesz za zasłonę&nbsp;<strong>Skrzynię Świadectwa</strong>, a ta zasłona będzie wam oddzielać miejsce święte od najświętszego&rdquo;</span>&nbsp;(2 Mojżesza 26:33).&nbsp;<br /><br />Natomiast&nbsp;<strong>zakon</strong>&nbsp;- wszystkie&nbsp;<strong>przykazania</strong>&nbsp;zostały zapisane w&nbsp;<strong>Księdze</strong>&nbsp;<strong>Zakonu</strong>&nbsp;[Księdze Prawa]:<br /><span style="color: #0000ff;">&bdquo;Następnie wziął&nbsp;<strong>Księgę Przymierza</strong>&nbsp;i głośno przeczytał ludowi, ten zaś rzekł: Wszystko, co powiedział Pan, uczynimy i będziemy posłuszni&rdquo;</span>&nbsp;(2 Mojżesza 24:4-7).&nbsp;<br /><br /><span style="color: #0000ff;">&bdquo;Weźcie&nbsp;<strong>księgę tego zakonu</strong>&nbsp;i poł&oacute;żcie ją z boku Skrzyni Przymierza Pana, Boga waszego, i niech będzie tam świadkiem przeciwko tobie (...)&rdquo;</span>&nbsp;(5 Mojżesza 31:26).&nbsp;&nbsp;<br /><br />Wystarczy przeczytać 27 rozdział księgi Kapłańskiej, aby zobaczyć, co między innymi zawierał zakon Mojżesza (por. Ezdrasza 10:2-3).&nbsp;<br /><br />Tablice z dziesięcioma słowami były jedynie&nbsp;<strong>dowodem</strong>&nbsp;&ndash;&nbsp;<strong>świadectwem&nbsp;</strong>zawarcia przymierza &ndash; nie były same w sobie&nbsp;<strong>ponad prawem, czy ważniejszym prawem</strong>, była częścią większej całości &ndash; Księgi Prawa, kt&oacute;ra była zestawem praw - przykazań w liczbie 613.&nbsp;<br /><br />Dlaczego osoby kładące nacisk na zachowywanie Prawa Mojżeszowego (dekalogu)&nbsp;nie stosują się na przykład do nakazu:<br /><span style="color: #0000ff;">&bdquo;Nie będziesz się ubierał w mieszaną tkaninę z wełny i z&nbsp;lnu&rdquo;</span>&nbsp;(5 Mojżesza 22:11)?&nbsp;<br /><br />Przecież nie ma żadnej r&oacute;żnicy między starotestamentowym nakazem zachowywania si&oacute;dmego dnia tygodnia, a powyższym! I jak widać&nbsp;&bdquo;Zakon Mojżeszowy&rdquo; to nie tylko starotestamentowe przykazania moralne i ceremonialno &ndash; kultowo &ndash; obrzędowo - świątynne.&nbsp;Są przykazania, kt&oacute;rych nie da się zaklasyfikować do tych grup. Przykładowo:<br />- przykazania nienoszenia odzieży płci przeciwnej (5 Mojżesza 22:5),<br />- przykazanie nieubierania się w mieszaną tkaninę z wełny i z lnu (5 Mojżesza 22:11),<br />- przykazanie nieobsiewania pola dwojakim gatunkiem ziarna (3 Mojżesza 19:19),<br />- przykazanie ustanowienia w Izraelu kr&oacute;la (5 Mojżesza 17:15),<br />- przykazanie o lewiracie (5 Mojżesza 25:5),<br />- przykazanie dotyczące sposobu załatwiania potrzeb fizjologicznych (5 Mojżesza 23:14-15),<br />- przykazanie pochowania w tym samym dniu człowieka straconego (5 Mojżesza 21:23).&nbsp;<br /><br />To nie są żarty, niech każdy dobrze się zastanowi, czy chcesz mieć starotestamentowy &bdquo;dekalog&rdquo;, jako fragment zakonu za fundament prawa i sprawiedliwości z pominięciem pozostałych praw nadanych przez Mojżesza:<br /><span style="color: #0000ff;">&bdquo;A jeżeli kto popełni grzech, przekraczając bezwiednie&nbsp;<strong>kt&oacute;rekolwiek z przykazań Pańskich</strong>, kt&oacute;rych przekroczyć nie wolno, i ściągnie na siebie winę, i&nbsp;<strong>podlega karze za grzech</strong>&rdquo;&nbsp;</span>(3 Mojżesza 5:17).&nbsp;<br /><br /><span style="color: #0000ff;">&bdquo;Bo wszyscy, kt&oacute;rzy polegają na&nbsp;<strong>uczynkach zakonu, są pod przekleństwem</strong>; napisano bowiem: Przeklęty każdy,&nbsp;<strong>kto nie wytrwa w pełnieniu wszystkiego</strong>, co jest napisane w&nbsp;<strong>księdze zakonu</strong>. (11) A że przez zakon nikt nie zostaje usprawiedliwiony przed Bogiem, to rzecz oczywista, bo: Sprawiedliwy z wiary żyć będzie&rdquo;</span>&nbsp;(Galat&oacute;w 13:10-11).&nbsp;<br /><br /><span style="color: #0000ff;">&bdquo;</span><span style="color: #0000ff;">Ktokolwiek bowiem zachowa cały zakon, a uchybi w jednym,&nbsp;<strong>stanie się winnym wszystkiego</strong>&rdquo;</span>&nbsp;(Jakuba 2:10).&nbsp;<br /><br /><span style="color: #0000ff;">&bdquo;A oświadczam raz jeszcze każdemu człowiekowi, kt&oacute;ry daje się obrzezać, że powinien cały zakon wypełnić. (4)&nbsp;<strong>Odłączyliście się od Chrystusa</strong>&nbsp;wy, kt&oacute;rzy&nbsp;<strong>w zakonie</strong>&nbsp;</span>(lub jego części, np. 10 przykazaniach)<span style="color: #0000ff;">&nbsp;szukacie usprawiedliwienia;&nbsp;<strong>wypadliście z łaski</strong>&rdquo;</span>&nbsp;(Galacjan 5:3-4).&nbsp;<br /><br />Starotestamentowe Prawa Boże, przykazania Boże to nie tylko &bdquo;dekalog&rdquo; (4 Mojżesza 15:17-31, 5 Mojżesza 19:9, 5 Mojżesza 26:13).&nbsp;Dla starotestamentowego Izraela zakon Mojżeszowy był tym samym co Zakon Boży.&nbsp;Wszystkie przykazania (613) otrzymał Izrael od Boga i wszystkie za pośrednictwem Mojżesza. To B&oacute;g przekazując dalszą część Zakonu, m&oacute;wił do Mojżesza:&nbsp;<span style="color: #0000ff;">&bdquo;A te są prawa, kt&oacute;re im przedłożysz&rdquo;</span>&nbsp;(2 Mojżesza 21:1).&nbsp;&nbsp;<br />Czy na cześć Mojżesza Izraelici mieli świętować?&nbsp;<span style="color: #0000ff;">&bdquo;Trzy razy w roku będziesz świętował na moją cześć&rdquo;</span>&nbsp;(2 Mojżesza 23:14).&nbsp;<br /><br />Zar&oacute;wno &bdquo;dekalog&rdquo;, jak i pozostałe przykazania (czyli 613-10):<br />- zostały nadane przez Boga,<br />- zostały dane za pośrednictwem Mojżesza,<br />- są określone jako przykazania, prawo (zakon), ustawy, słowo Pańskie itp.&nbsp;<br /><br />Biblia nigdzie nie traktuje &bdquo;dekalogu&rdquo;, jako osobnego kodeksu postępowania - osobnego wobec pozostałych przykazań. Jest on nieoderwalną częścią Zakonu Mojżeszowego, bo został, jak pozostałe przykazania, przekazany przez Mojżesza.&nbsp;<br />Nie ma też rozr&oacute;żnienia: &bdquo;dekalog&rdquo; i prawo kultowo-obrzędowe.<br />Przykazanie o szabacie jest jak najbardziej&nbsp;<strong>kultowo-obrzędowe</strong>.&nbsp;Z drugiej strony na przykład przykazanie nietroszczenia się o pomyślność Ammonit&oacute;w i Moabit&oacute;w (5 Mojżesza 23:7) nie jest prawem kultowo-obrzędowym, a&nbsp;<strong>starotestamentowym</strong>&nbsp;<strong>prawem moralnym</strong>.&nbsp;<br /><br />Jak już m&oacute;wiłem, Pismo nigdzie nie traktuje &bdquo;dekalogu&rdquo;, jako osobnego kodeksu postępowania - osobnego wobec pozostałych przykazań - wbrew demagogom, kt&oacute;rzy dla przykładu głoszą:<br /><span style="color: #990000;">&bdquo;W przeciwieństwie do dekalogu, kt&oacute;ry znalazł się w Arce. Jest to wyraźne rozr&oacute;żnienie ukazujące, że dekalog jest wieczny, a Prawo ceremonialne związane z kultem i służbą w świątyni jest cieniowe&rdquo;.</span><br /><br />Jest to oczywista nieprawda. Nie ma takiego rozr&oacute;żnienia. Jest za to inne.&nbsp;<strong>Przeciwstawiające stary i nowy porządek, stare i nowe prawo, stare i nowe przymierze.</strong><br />Arka zostaje wymieniona razem z innymi przedmiotami kultu, jako pewien obraz Nowego Przymierza (Hebrajczyk&oacute;w 9:1-10), obraz mający charakter czasowy.<br />Cała świątynia (wraz z tymi wymienionymi elementami) jest odbiciem świątyni prawdziwej (Hebrajczyk&oacute;w 9:24), kt&oacute;rą tworzy B&oacute;g, Syn Boży i lud Boży.&nbsp;<br /><br /><strong>Natomiast Starotestamentowe Prawo Boże, jak i Prorocy - są wieczni jedynie w tym sensie, że wiecznie świadczą o Chrystusie i Jego dziele &ndash; Stary Testament występuje, jako jeden z wiernych świadk&oacute;w, kt&oacute;ry wskazywał na nadchodzącego Mesjasza.<br /></strong><span style="color: #0000ff;">&bdquo;Ale teraz niezależnie od zakonu objawiona została sprawiedliwość Boża, o kt&oacute;rej&nbsp;<strong>świadczą zakon i prorocy</strong>&rdquo;&nbsp;</span>(Rzymian 3:22).&nbsp;<br /><br /><span style="color: #0000ff;">&bdquo;Badacie Pisma, bo sądzicie, że macie w nich żywot wieczny; a one&nbsp;<strong>składają świadectwo o mnie</strong>&rdquo;&nbsp;</span>(Jana 5:39).&nbsp;<br /><br /><span style="color: #0000ff;">&bdquo;</span><strong><span style="color: #0000ff;">Do czas&oacute;w Jana był zakon i&nbsp;prorocy</span></strong><span style="color: #0000ff;">, od tego czasu jest zwiastowane Kr&oacute;lestwo Boże i każdy się do niego gwałtem wdziera&rdquo;&nbsp;</span>(Łukasza 16:16).<strong>&nbsp;<br /><br /></strong><strong>Do czas&oacute;w Jana był zakon!!!</strong><span style="color: #0000ff;">&nbsp;<br /><br /></span>Do czas&oacute;w&nbsp;<span style="color: #0000ff;">&bdquo;</span><span style="color: #0000ff;">Jana był zakon i&nbsp;prorocy&rdquo;&nbsp;</span>oznacza, że teraz należy słuchać Syna we wszystkim, aby być uczestnikiem Nowego Przymierza, dzieckiem Bożym<span style="color: #0000ff;">,&nbsp;</span>uczestnikiem Kr&oacute;lestwa Bożego,&nbsp;a nie Mojżesza i prorok&oacute;w, kt&oacute;rzy o Nim świadczyli:<br /><span style="color: #0000ff;">&bdquo;</span><span style="color: #0000ff;">Wszak&nbsp;Mojżesz powiedział: Proroka, jak ja, spośr&oacute;d braci waszych wzbudzi wam Pan, B&oacute;g; jego słuchać będziecie we wszystkim, cokolwiek do was m&oacute;wić będzie.&nbsp;</span><span style="color: #0000ff;">(23)</span><span style="color: #0000ff;">&nbsp;I stanie się, że każdy, kto by nie słuchał owego proroka, z ludu wytępiony będzie.&nbsp;</span><span style="color: #0000ff;">(24)</span><span style="color: #0000ff;">&nbsp;I wszyscy prorocy, począwszy od Samuela, kt&oacute;rzy kolejno m&oacute;wili, zapowiadali te dni&rdquo;</span>&nbsp;(Dzieje 3:22-24).&nbsp;<br /><br />Obowiązujące nas przykazania Boże &ndash; to te kt&oacute;re dał na Jego Syn. Znamienny jest tu werset z 1 Koryntian 7:19:<br /><span style="color: #0000ff;">&bdquo;Obrzezanie nie ma żadnego znaczenia i nieobrzezanie nie ma żadnego znaczenia, ale tylko przestrzeganie przykazań Bożych.&rdquo;<br /></span>Gdyby tu chodziło o przykazania z Zakonu Mojżeszowego, to otrzymalibyśmy sprzeczność, bo nakaz obrzezania jest jednym z przykazań Zakonu Mojżeszowego.<br /><span style="color: #0000ff;">&bdquo;Jeżeli człowiek w szabat przyjmuje&nbsp;<strong>obrzezkę, aby nie był naruszony zakon</strong>&nbsp;<strong>Mojżesza</strong>, to dlaczego się na mnie gniewacie, że w szabat uzdrowiłem całego człowieka?&rdquo;</span>&nbsp;(Jana 7:23).<span style="color: #000000;">&nbsp;<br /><br /><br /></span><strong>Palec Boży.</strong>&nbsp;<br /><br />Wiele os&oacute;b desperacko argumentuje, że kamienne tablice z przykazaniami są najważniejsze, gdyż zostały spisane osobiście przez Boga, Jego palcem.&nbsp;<br /><br />Jednakże takie argumentowanie tylko dodatkowo świadczy o nie znajomości Słowa Bożego. Nie powinno odczytywać się dosłownie sł&oacute;w &bdquo;<span style="color: #0000ff;">palcem Bożym</span>&rdquo;, gdyż &bdquo;<span style="color: #0000ff;">palec Boży</span>&rdquo;, to nic innego, jak Jego duchowa moc:<br /><span style="color: #0000ff;">&bdquo;Jeżeli natomiast Ja&nbsp;<strong>palcem Bożym</strong>&nbsp;wypędzam demony, zaiste przyszło już do was Kr&oacute;lestwo Boże&rdquo;</span>&nbsp;(Łukasza 11:20).&nbsp;<br /><br />Tym samym &bdquo;palcem&rdquo;, czyli mocą Jego ducha &ndash; B&oacute;g zapisał całe Pismo Święte, a nie tylko &bdquo;10 sł&oacute;w&rdquo;:<br /><span style="color: #0000ff;">&bdquo;<strong>Badajcie Pismo Pana</strong>&nbsp;i czytajcie: Żadnej z tych rzeczy nie brak, żadna z nich nie pozostaje bez drugiej, gdyż usta Pana to nakazały i&nbsp;<strong>jego Duch</strong>&nbsp;<strong>je zgromadził</strong>&rdquo;&nbsp;</span>(Izajasza 34:16).&nbsp;<br /><br />B&oacute;g nie uczynił tego (spisywanie Słowa) OSOBIŚCIE, ani w przypadku kamiennych tablic, ani reszty Pisma. Czynił to, poprzez pośrednik&oacute;w &ndash; gł&oacute;wnie ludzi napełnionych Jego duchem.&nbsp;W przypadku &bdquo;10 sł&oacute;w&rdquo; uczynił to poprzez anioła, dlatego Mojżesz r&oacute;wnież nie otrzymał ich bezpośrednio od Boga:<br /><span style="color: #0000ff;">&bdquo;On ci to w czasie zgromadzenia na pustyni pośredniczył&nbsp;<strong>między aniołem</strong>, kt&oacute;ry do niego m&oacute;wił na g&oacute;rze Synaj, a ojcami naszymi, on też otrzymał słowa żywota, aby je nam przekazać&rdquo;</span>&nbsp;(Dzieje 7:38).&nbsp;<br /><br /><span style="color: #0000ff;">&bdquo;Wy, kt&oacute;rzy otrzymaliście zakon, jak wam go&nbsp;<strong>dali aniołowie</strong>&rdquo;</span><strong>&nbsp;</strong>(Dzieje 7:53).&nbsp;&nbsp;<br /><br /><br /><strong>Ani Jota.<br /><br /></strong>Pismo m&oacute;wi wyraźnie, że Jehoszua przyszedł wypełnić całe Prawo Mojżeszowe oraz że żadne nakazy ustanowione wcześniej przez Boga, nie mogą być usuwane&nbsp;<strong>aż do czasu ich wypełnienia</strong>.<br /><span style="color: #0000ff;">&bdquo;Ani jedna jota, ani jedna kreska nie przeminie z zakonu,&nbsp;<strong>aż wszystko to się stanie</strong>&rdquo;.</span>&nbsp;<br /><br />Czyżby Jehoszua nie wypełnił Prawa, skoro ludzie głoszą aktualność &bdquo;dekalogu&rdquo;?<br />Czy On żartował, kiedy konał?<br /><span style="color: #0000ff;">&bdquo;<strong>Wykonało się</strong>! I skłoniwszy głowę, oddał ducha&rdquo;</span>&nbsp;(Jana 19:30).&nbsp;<br /><br /><span style="color: #0000ff;">&bdquo;</span><span style="color: #0000ff;">On zni&oacute;sł&nbsp;</span>(wypełnił wszelkie starotestamentowe nakazy i cienie Go zapowiadające)<span style="color: #0000ff;">&nbsp;zakon&nbsp;przykazań&nbsp;i przepis&oacute;w&nbsp;</span>(Prawo Mojżeszowe włącznie z 10 z kamiennych tablic)<span style="color: #0000ff;">, aby czyniąc pok&oacute;j, stworzyć w sobie samym z dw&oacute;ch jednego nowego człowieka&rdquo;</span>&nbsp;(Efezjan 2:15).&nbsp;<br /><br /><span style="color: #0000ff;">&bdquo;A przeto poprzednie przykazanie zostaje usunięte z powodu jego słabości i nieużyteczności, (19) gdyż zakon nie przywi&oacute;dł niczego do doskonałości, z&nbsp;drugiej zaś strony wzbudzona zostaje lepsza nadzieja, przez kt&oacute;rą zbliżamy się do Boga&rdquo;</span>&nbsp;(Hebrajczyk&oacute;w 7:18-19).&nbsp;<br /><br />To, że kiedyś B&oacute;g wymagał pewnych rzeczy, nie oznacza, że teraz (od czas&oacute;w Chrystusa) też tego wymaga.<br /><span style="color: #0000ff;">&bdquo;Gdy m&oacute;wi: Nowe, to uznał pierwsze za przedawnione; a to, co się przedawnia i starzeje, bliskie jest&nbsp;zaniku&rdquo;</span>&nbsp;(Hebrajczyk&oacute;w 8:13).&nbsp;<br /><br /><span style="color: #0000ff;">&bdquo;Oto przychodzę, aby wypełnić wolę twoją.&nbsp;<strong>Znosi więc pierwsze</strong>,&nbsp;<strong>aby ustanowić</strong>&nbsp;<strong>drugie&rdquo;</strong></span><strong>&nbsp;</strong>(Hebrajczyk&oacute;w 10:9).<br /><br /><span style="color: #0000ff;">&bdquo;</span><span style="color: #0000ff;">Nikt nie przyszywa łaty z nowego sukna do starej szaty, bo inaczej łata obrywa nowe od starego i rozdarcie staje się większe. (22) Nikt też nie wlewa młodego wina&nbsp;do starych&nbsp;bukłak&oacute;w, bo inaczej wino rozsadzi bukłaki, i wino i bukłaki zniszczeją. Lecz młode wino należy lać do nowych bukłak&oacute;w&rdquo;</span>&nbsp;(Marka 2:21-22).<br /><br /></span></p>
<p>Natomiast Stary Testament (wraz z zakonem), tak jak m&oacute;wiłem pozostaje wieczny w charakterze świadka wskazującego na Jehoszua i Jego NOWY ZAKON (Przymierze).</p>
<p><span><br />&nbsp;&nbsp;<br /><strong>Pamiątka stworzenia.</strong><strong><em>&nbsp;<br /><br /></em></strong>Sobota nie jest pamiątką stworzenia, lecz Bożego odpoczynku (po dokonanym stworzeniu) w dzień sobotni, a z tego nijak nie wynika nakaz odpoczynku w sobotę.<br /><br /><strong>W Piśmie nie znajdujemy ani jednego takiego nakazu danego ludziom przed Mojżeszem (Przymierze z Izraelem), jak i nie znajdujemy takiego nakazu po przyjściu Chrystusa i&nbsp;&nbsp;nadaniu Nowego Prawa (zawartego w Nowym Przymierzu).</strong><strong>&nbsp;<br /><br /></strong>Dzieci Boże zostały powołane do służenia Bogu w &bdquo;duchu i prawdzie&rdquo;, a wszystkie symbole, święta, ceremonie ST wypełniły się w Chrystusie i rzeczywistości, kt&oacute;ra powstała.<br /><br />W Nowym Przymierzu nie ma ani jednego nakazu, jakoby chrześcijanie mieli zachowywać literalną sobotę, gdyż odpocznienie &bdquo;nowych stworzeń&rdquo; w Chrystusie trwa absolutnie cały czas, bez wyjątk&oacute;w i&nbsp;<strong>pamiątką Nowego Stworzenia jest teraz Chrystus</strong>, a nie si&oacute;dmy dzień tygodnia.<br /><span style="color: #0000ff;">&bdquo;Skoro zewlekliście z siebie starego człowieka wraz z uczynkami jego, (10) a przyoblekli nowego, kt&oacute;ry się odnawia ustawicznie ku poznaniu&nbsp;<strong>na obraz tego, kt&oacute;ry go</strong>&nbsp;<strong>stworzył</strong>. (11) W odnowieniu tym nie ma Greka ani Żyda, obrzezania ani nieobrzezania, cudzoziemca, Scyty, niewolnika, wolnego, lecz&nbsp;<strong>Chrystus jest wszystkim i we wszystkich</strong>&rdquo;</span>&nbsp;(Kolosan 3:10-12, por. 2 Koryntian 5:17).&nbsp;<br /><br /><span style="color: #0000ff;">&bdquo;Albowiem ani obrzezanie&nbsp;</span>(sobota, święta, Żyd, Grek, wolny, niewolnik, kobieta, mężczyzna)<span style="color: #0000ff;">, ani nieobrzezanie nic nie znaczy, lecz&nbsp;<strong>nowe</strong>&nbsp;<strong>stworzenie</strong>&rdquo;</span>&nbsp;(Galat&oacute;w 6:15).<strong>&nbsp;<br /><br /></strong><strong>Syn Boży, Zbawiciel i Pan jest naszym odpoczynkiem szabatnim.</strong>&nbsp;<strong>Chrystus jest naszym si&oacute;dmym dniem odpocznienia&nbsp;</strong>&ndash; naszym wytchnieniem, my nie musimy i nie powinniśmy już pracować własnymi uczynkami na przychylność Boga, na przykład prowadząc literalny obrządek szabatni, a jedynie dążyć do uświęcenia w &bdquo;duchu i prawdzie&rdquo;, stale wzrastając w Chrystusa&hellip;<br /><span style="color: #0000ff;">&bdquo;P&oacute;jdźcie do mnie wszyscy, kt&oacute;rzyście spracowani i obciążeni, a&nbsp;<strong>Ja wam sprawię odpocznienie</strong>; (29) Weźmijcie jarzmo moje na się, a uczcie się ode mnie, żem Ja cichy i pokornego serca; a znajdziecie odpocznienie duszom waszym; (30) Albowiem jarzmo moje wdzięczne jest, a brzemię moje lekkie jest&rdquo;</span>&nbsp;(Mateusza 11:28-30 BG).&nbsp;<br /><br /></span></p>
<p>P.s.</p>
<p>Oczywiście nie ma także zakazu zachowywania sabatu, także każdy może to czynić z własnej, nieprzymuszonej woli, pamiętając jednak, aby nie narzucać tego samego innym i nie robić r&oacute;żnicy miedzy sługami Chrystusa, kt&oacute;rzy nie zachowują literalnej soboty. Jeśli bowiem robi r&oacute;żnicę &ndash; sądzi &ndash; i &bdquo;szabat&rdquo; staje się jego przekleństwem, a nie dniem dla Pana.</p>
<p><span><br />Literalny szabat był ustanowiony wyłącznie dla Izraelit&oacute;w, jako pamiątka i znak, a przy okazji&nbsp;<strong>cień rzeczywistości</strong>, kt&oacute;ra nastała w Chrystusie już w I wieku.<br /><span style="color: #0000ff;">&bdquo;Pamiętaj, że&nbsp;<strong>byłeś niewolnikiem</strong>&nbsp;w ziemi egipskiej i że Pan, tw&oacute;j B&oacute;g, wyprowadził cię stamtąd ręką możną i ramieniem wyciągniętym.&nbsp;<strong>Dlatego rozkazał ci Pan</strong>,&nbsp;<strong>tw&oacute;j B&oacute;g, abyś obchodził dzień sabatu</strong>&rdquo;</span>&nbsp;(5 Mojżesza 5:15).&nbsp;<br /><br />W całym Nowym Testamencie&nbsp;<strong>nie ma nawet jednej wzmianki, o tym, że trzeba go świętować.&nbsp;</strong>A to, że czytamy, iż w dzień szabatu apostołowie nauczali w og&oacute;le nie dziwi, gdyż był to najlepszy okres, gromadzący sporo ludzi, kiedy to można było głosić Ewangelię.<br />Ale kłamać, że Nowy Testament zawiera&nbsp;<strong>nakaz</strong>&nbsp;literalnego zachowywania soboty, to bezczelność i bunt wobec Słowa Bożego.<br /><span style="color: #0000ff;">&bdquo;Jeden robi r&oacute;żnicę między dniem a dniem, drugi zaś każdy dzień ocenia jednakowo; niechaj każdy pozostanie&nbsp;przy swoim&nbsp;zdaniu&rdquo;</span>&nbsp;(Rzymian 14:5).&nbsp;<br /><br />Cały czas mierz swoją wiarę i postępowanie jedynym miernikiem - Słowem &ndash; sprawdzając siebie samego, poprzez przyr&oacute;wnywanie do naszego jedynego Mistrza, Nauczyciela i Zakonodawcy:<br /><span style="color: #0000ff;">&bdquo;Poddawajcie samych siebie pr&oacute;bie, czy trwacie w wierze,&nbsp;doświadczajcie&nbsp;siebie; czy nie wiecie o sobie, że Jezus Chrystus jest w was? Chyba żeście pr&oacute;by nie przeszli&rdquo;</span>&nbsp;(2 Koryntian 13:5).&nbsp;<br /><br />Pamiętajmy, że&nbsp;<span style="color: #0000ff;">&bdquo;kto się za daleko zapędza i nie trzyma się&nbsp;<strong>nauki Chrystusowej</strong>,&nbsp;<strong>nie ma Boga</strong>. Kto trwa w niej, ten ma i Ojca, i Syna&rdquo;</span>&nbsp;(2 Jana 1:9).<br /><br /></span></p>
<p><span style="color: #0000ff;">&bdquo;Dlaczego m&oacute;wicie do mnie: Panie, Panie, a nie czynicie tego, co m&oacute;wię?&rdquo;</span><span>&nbsp;</span>(Łukasza 6:46).</p>
<p>&nbsp;</p>
<p><span><span style="color: #0000ff;">&bdquo;Albowiem powiadam wam: Jeśli sprawiedliwość wasza nie będzie obfitsza niż sprawiedliwość&nbsp;</span>(w tym zachowywanie dekalogu)<span style="color: #0000ff;">&nbsp;uczonych w Piśmie i faryzeusz&oacute;w, nie wejdziecie do&nbsp;Kr&oacute;lestwa&nbsp;Niebios&rdquo;&nbsp;</span>(Mateusza 5:20, por. kolejne wersety).<br /><br />Życzę Tobie drogi Czytelniku, aby B&oacute;g oświecił Twe serce, tak aby ZAKONEM stała się dla Ciebie wyłącznie żywa wiara i posłuszeństwo Synowi Bożemu.<br />Abyś pełnił WOLĘ OJCA, będąc całkowicie WOLNYM Jego dzieckiem &ndash; Nowym człowiekiem&hellip;<br /><span style="color: #0000ff;">&bdquo;Przeto, bracia moi, i&nbsp;<strong>wy umarliście dla zakonu przez ciało Chrystusowe, by należeć do innego</strong>, do tego, kt&oacute;ry został wzbudzony z martwych, abyśmy owoc wydawali dla Boga&rdquo;</span>&nbsp;(Rzymian 7:1-4).&nbsp;<em>&nbsp;<br /></em></span></p>
<p><strong><br />Kto ma uszy, niechaj słucha!</strong></p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=91" style="text-decoration: none;">https://jehoszua.ddv.pl/readarticle.php?article_id=91</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883858&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">zb34a926fe1z</p>
</div>
</body>
