<html lang="pl-PL">
<head>
<meta charset="UTF-8" />
<title>Rozdział 16 (cz.3)</title>

<meta name="description" content="Rozdział 16 (cz.3) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/53.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Rozdział 16 (cz.3)" />
<meta property="og:description" content="Rozdział 16 (cz.3) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Rozdział 16 (cz.3)</h1>
</div>

  

<p><em>CZĘŚĆ 3, ciąg dalszy Rozdziału 16.<br /></em><br /><span style="color: #053a8a;"><br /></span><span style="color: #ff6600;">Si&oacute;dma czasza.</span><span><span><span style="color: #ff6600;">&nbsp;</span><br /><br /></span></span><span><span style="color: #0000ff;">&bdquo;A si&oacute;dmy wylał czaszę swoją w powietrze; i rozległ się ze świątyni od tronu donośny głos m&oacute;wiący: Stało się.&nbsp;</span></span><span><span style="color: #0000ff;">(18)</span></span><span><span style="color: #0000ff;">&nbsp;I nastąpiły błyskawice i donośne grzmoty, i wielkie trzęsienie ziemi, jakiego nie było, odkąd człowiek istnieje na ziemi; tak potężne było to trzęsienie.&nbsp;</span></span><span><span style="color: #0000ff;">(19)</span></span><span><span style="color: #0000ff;">&nbsp;I rozpadło się wielkie miasto na trzy części, i legły w gruzach miasta pogan. I wspomniano przed Bogiem o wielkim Babilonie, że należy mu dać kielich wina zapalczywego gniewu Bożego.&nbsp;</span></span><span><span style="color: #0000ff;">(20)</span></span><span><span style="color: #0000ff;">&nbsp;I znikły wszystkie wyspy i g&oacute;r już nie było.&nbsp;</span></span><span><span style="color: #0000ff;">(21)</span></span><span><span style="color: #0000ff;">&nbsp;I spadły z nieba na ludzi ogromne centnarowe kawały gradu; a ludzie bluźnili Bogu z powodu plagi gradu, gdyż plaga ta była bardzo wielka.&rdquo;</span></span><span>&nbsp;(16:17-20).</span><span><span>&nbsp;<br /><br /></span></span><span><span>Obecnie oczekujemy tego wydarzenia z niecierpliwością, choć od pewnego czasu, można odnieść wrażenie, że coś zaczęło się dziać, mi osobiście wydaje mi się, że ostatnia czasza została już wylana w powietrze i czekamy na tego efekt - mam na myśli na przykład wychodzenie na jaw i nagłaśnianie ogromnej ilości skandal&oacute;w pedofilskich i homoseksualnych kleru na całym świecie, a także coraz ostrzejszą krytykę kościoła w internecie i w mediach. Czuje się narastające nastroje liberalno-rewolucyjne.<br /></span></span><span><span>Być może coś już wisi w powietrzu...&nbsp;&bdquo;</span></span><span><span style="color: #0000ff;">A si&oacute;dmy wylał czaszę swoją w powietrze&rdquo;&hellip;</span></span><span><span>&nbsp;<br /><br /></span></span><span><span style="color: #0000ff;">&bdquo;Powietrze&rdquo;,&nbsp;</span></span><span><span>kojarzy się</span></span><span><span style="color: #0000ff;">&nbsp;</span></span><span><span>z ideologią, pomysłami, nurtem myślenia, podobne symbole znajdujemy wcześniej &bdquo;</span></span><span><span style="color: #0000ff;">I wzbił się ze studni dym jakby dym z wielkiego pieca, a słońce i&nbsp;<strong>powietrze</strong>&nbsp;zaćmiły się od dymu ze studni.&rdquo;&nbsp;</span></span><span><span>(Objawienie 9:2), kiedy to zaćmiła się (upadła) kolejna 1/3 część Imperium Rzymskiego, kt&oacute;ra została zajęta przez Arab&oacute;w i przez dym ich religii - islamu.<br /><br /></span></span><span><span>Jak wynika z Pisma, &bdquo;powietrze&rdquo; może także odnosić się do sfery działania szatana i do ludzi mu służących.<br /></span></span><span><span style="color: #0000ff;">&bdquo;w kt&oacute;rych niegdyś chodziliście według modły tego świata, naśladując&nbsp;<strong>władcę, kt&oacute;ry rządzi w powietrzu</strong>, ducha, kt&oacute;ry teraz działa w synach opornych.&rdquo;&nbsp;</span></span><span><span>(Efezjan 2:2).</span></span><span><span>&nbsp;<br /><br /></span></span><span><span style="color: #0000ff;">&bdquo;I rozpadło się wielkie miasto na trzy części&rdquo;</span></span><span><span style="color: #0000ff;">&nbsp;&ndash;&nbsp;</span></span><span><span>to wielkie miasto, to oczywiście ostatnia pozostałość po Państwie Kościelnym, czyli WATYKAN:<br /></span></span><span><span style="color: #0000ff;">&bdquo;A kobieta, kt&oacute;rą widziałeś, to wielkie miasto, kt&oacute;re panuje nad kr&oacute;lami ziemi.&rdquo;&nbsp;</span></span><span>(Objawienie 17:18).</span><span><span>&nbsp;<br /><br /></span></span><span><span>Trzęsienia ziemi wyobrażają rewolucje, przewroty, znikające g&oacute;ry i wyspy wielkie zmiany, nowy porządek, a grad symbolizuje obnażenie ludzkich kłamstw i zła.<br /><br /></span></span><span><span style="color: #0000ff;">&bdquo;<strong>Oto przychodzi od Pana ktoś mocny i potężny, jak burza gradowa, jak niszczący huragan, jak ulewa potężnych rwących strumieni; ta rzuci ich z mocą na ziemię.</strong></span></span><span><span style="color: #0000ff;">(5)&nbsp;<strong>W owym dniu będzie Pan Zastęp&oacute;w ozdobną koroną i wspaniałym diademem dla resztki swojego ludu.</strong></span></span><span><span style="color: #0000ff;">(17)&nbsp;<strong>...Lecz schronienie kłamstwa zmiecie grad, a kryj&oacute;wkę zaleją wody</strong>.&rdquo;&nbsp;</span></span><span><span style="color: #0000ff;">(22)&nbsp;<strong>słyszałem od Wszechmocnego, Pana Zastęp&oacute;w, że postanowiona jest zagłada całej ziemi!</strong>&nbsp;</span></span><span><span style="color: #0000ff;">(23)</span></span><span><span style="color: #0000ff;">&nbsp;Nadstawcie uszy i słuchajcie mojego głosu, uważajcie i słuchajcie mojej mowy!&nbsp;</span></span><span><span>(Izajasza 28:2,5,17,22-23).</span></span><span><span>&nbsp;<br /><br /></span></span><span>Rewolucja francuska zakończyła okres teokracji papiestwa i rozpoczął się stopniowy proces DOSZCZĘTNEGO niszczenia WSZETECZNICY (małego rogu, syna zatracenia), czyli PAPIESTWA, poprzez wylewanie czasz gniewu Bożego, o tym procesie czytamy już u Daniela &bdquo;</span><span><span style="color: #0000ff;">a gdy doszczętnie będzie&nbsp;<strong>zniszczona</strong>&nbsp;wtedy się to wszystko spełni&rdquo;&nbsp;</span></span><span><span>(Daniela 12:7)</span></span><span>.</span><span>&nbsp;<br /><br /></span><span>Jeszcze jeden cios spadnie&nbsp;na sam Watykan (si&oacute;dma czasza), a absolutny finał, kompletne unicestwienie papiestwa, ostateczny cios nastąpi nieco p&oacute;źniej - w momencie powt&oacute;rnego przyjścia naszego Pana:<br /></span><span><span style="color: #0000ff;">&bdquo;A wtedy objawi się &oacute;w niegodziwiec, kt&oacute;rego&nbsp;<strong>Pan Jezus zabije</strong>&nbsp;tchnieniem ust swoich i zniweczy&nbsp;<strong>blaskiem przyjścia swego</strong>&rdquo;</span></span><span>&nbsp;(2 Tesaloniczan 2:8).<br /><br /></span><span>W Księdze Objawienia możemy zaobserwować następujący schemat wydarzeń:<br /></span><span>Zdjęcie siedmiu pieczęci stanowi wstęp do zagrzmienia siedmiu trąb.</span><span>&nbsp;<br /><br /></span><span>Gdy ucichną pierwsze cztery trąby, odzywa się &bdquo;</span><span style="color: #008000;">pierwsze biada</span><span>&rdquo;, czyli &bdquo;</span><span style="color: #008000;">piąta trąba</span><span>&rdquo;, następnie &bdquo;</span><span style="color: #800000;">drugie biada</span><span>&rdquo;, czyli &bdquo;</span><span style="color: #800000;">sz&oacute;sta trąba</span><span>&rdquo; i na końcu ostatnie &bdquo;</span><strong><span style="color: #0000ff;">trzecie biada</span></strong><span>&rdquo;, czyli<span>&nbsp;</span></span><strong><span style="color: #0000ff;">si&oacute;dma trąba</span></strong><span>&rdquo;, kt&oacute;re zawiera właśnie &bdquo;</span><strong><span style="color: #0000ff;">siedem ostatecznych czasz gniewu Bożego</span></strong><span>&rdquo;.&nbsp;</span><span>&nbsp;<br /><br /></span><span>Gdy ostatnia, czyli si&oacute;dma czasza zostanie całkowicie wylana, to skończy grzmieć lub inaczej m&oacute;wiąc &ndash; dopełni się głos si&oacute;dmej trąby, kt&oacute;ra zawierała siedem czasz gniewu Bożego i w&oacute;wczas powr&oacute;ci nasz umiłowany Pan, o tym właśnie czytamy w pozostałej części Pisma:<br /></span><span style="color: #0000ff;">&bdquo;<span>w jednej chwili, w oka mgnieniu, na odgłos&nbsp;<strong>trąby ostatecznej</strong>; bo trąba zabrzmi i umarli wzbudzeni zostaną jako nie skażeni, a my zostaniemy przemienieni.&rdquo;</span></span><span>&nbsp;</span><span>(1 Koryntian 15:52).</span><span>&nbsp;<br /><br /></span><span style="color: #0000ff;">&bdquo;<span>Gdyż sam Pan na dany rozkaz, na głos archanioła i&nbsp;<strong>trąby Bożej zstąpi z nieba</strong>; wtedy najpierw powstaną ci, kt&oacute;rzy umarli w Chrystusie,&nbsp;</span><span>(17)</span><span>&nbsp;potem my, kt&oacute;rzy pozostaniemy przy życiu, razem z nimi porwani będziemy w obłokach w powietrze&rdquo;&nbsp;</span></span><span><span>(1 Tesaloniczan 4:16-17).</span></span><span><span>&nbsp;<br /><br /></span></span><span><span style="color: #0000ff;">&bdquo;lecz w dniach, kiedy&nbsp;<strong>si&oacute;dmy anioł się odezwie i zacznie trąbić, dokona się tajemnica Boża</strong>, jak to zwiastował sługom swoim, prorokom.&rdquo;&nbsp;</span></span><span><span>(Objawienie 10:7).</span></span><span><span>&nbsp;<br /><br /></span></span><span><span style="color: #0000ff;">&bdquo;I zatrąbił si&oacute;dmy anioł; i odezwały się w niebie potężne głosy m&oacute;wiące: Panowanie nad światem przypadło w udziale Panu naszemu i Pomazańcowi jego i kr&oacute;lować będzie na wieki wiek&oacute;w. (17)&nbsp;&nbsp;Dziękujemy ci, Panie, Boże Wszechmogący, kt&oacute;ry jesteś i byłeś, że przejąłeś potężną władzę swoją i zacząłeś panować&rdquo;&nbsp;</span></span><span><span>(Objawienie 11:15, 17).</span></span><span><span>&nbsp;<br /><br /></span></span><span><span style="color: #0000ff;">&bdquo;i pośle anioł&oacute;w swoich z wielką&nbsp;<strong>trąbą</strong>, i zgromadzą wybranych jego z czterech stron świata z jednego krańca nieba aż po drugi.&rdquo;</span></span><span>&nbsp;(Mateusza 24:31).</span><span>&nbsp;<br /><br /><strong>Dlatego Bracia i Siostry radujcie się i wyczekujcie rychłego</strong>&nbsp;(wszystko&nbsp;na to wskazuje)&nbsp;<strong>powrotu Pana!</strong><strong>&nbsp;<br /><br /></strong></span><span style="color: #0000ff;">&bdquo;</span><span><span style="color: #0000ff;">Czuwajcie</span></span><span><span style="color: #0000ff;">&nbsp;więc, bo nie wiecie, kiedy pan domu przyjdzie: czy wieczorem, czy o p&oacute;łnocy, czy gdy kur zapieje, czy rankiem.&nbsp;</span></span><span><span style="color: #0000ff;">(36)</span></span><span><span style="color: #0000ff;">&nbsp;Aby gdy przyjdzie, nie zastał was śpiącymi. (37) To, co wam m&oacute;wię,&nbsp;<strong>m&oacute;wię wszystkim:</strong>&nbsp;<strong>Czuwajcie</strong>!&rdquo;&nbsp;</span></span><span>(Marka 13:35-37).</span><span><span style="color: #0000ff;">&nbsp;<br /><br /></span></span><span><span style="color: #0000ff;">&bdquo;Czuwajcie</span></span><span><span style="color: #0000ff;">&nbsp;więc, modląc się cały czas, abyście mogli ujść przed tym wszystkim, co nastanie, i stanąć przed Synem Człowieczym.&rdquo;</span></span><span>&nbsp;(Łukasza 21:36).</span><span>&nbsp;<br /><br /></span><span style="color: #0000ff;">&bdquo;</span><span><span style="color: #0000ff;">Nie porzucajcie, więc ufności waszej, kt&oacute;ra ma wielką zapłatę.&nbsp;</span></span><span><span style="color: #0000ff;">(36)</span></span><span><span style="color: #0000ff;">&nbsp;Albowiem wytrwałości wam potrzeba, abyście, gdy wypełnicie wolę Bożą, dostąpili tego, co obiecał.&nbsp;</span></span><span><span style="color: #0000ff;">(37)</span></span><span><span style="color: #0000ff;">&nbsp;<strong>Bo jeszcze tylko mała&nbsp;chwila, a przyjdzie Ten, kt&oacute;ry ma przyjść, i nie będzie zwlekał</strong>;&nbsp;</span></span><span><span style="color: #0000ff;">(38)</span></span><span><span style="color: #0000ff;">&nbsp;a sprawiedliwy m&oacute;j z wiary żyć będzie&rdquo;.&nbsp;</span></span><span><span>(Hebrajczyk&oacute;w 10:35-37).</span></span><span><span>&nbsp;<br /><br /></span></span><span><span>Na rozdziale 16 Księgi Objawienia praktycznie kończy się historia naszej doczesności.<br /></span></span><span><span><br />Rozdziały 17 i 18 to dodatki do rozdziału 16, kt&oacute;re zawierają szczeg&oacute;łowe wyjaśnienie, udzielone przez jednego z anioł&oacute;w mających siedem czasz gniewu Bożego, tego, kim jest Nierządnica - Babilon, na kt&oacute;ry spadają opisywane "plagi".<br /></span></span><span><span><br />Jest to bardzo konkretny i precyzyjny opis dany przez Boga, tak, aby nikt, nawet ten, kto nie wywnioskował tego z poprzednich rozdział&oacute;w, kto nie zna historii, itp.,&nbsp;<strong>nie miał wątpliwości</strong>, że to papiestwo jest tą odstępczą NIERZĄDNICĄ, przejawiającą wszelkie znamiona ducha antychrysta.</span></span><span><span>&nbsp;<br /></span></span></p>
  
</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=53" style="text-decoration: none;">https://jehoszua.ddv.pl/readarticle.php?article_id=53</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883814&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z2506093dd4z</p>
</div>
</body>
