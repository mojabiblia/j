<html lang="pl-PL">
<head>
<meta charset="UTF-8" />
<title>Ogień i miecz Chrystusa</title>

<meta name="description" content="Ogień i miecz Chrystusa / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/68.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Ogień i miecz Chrystusa" />
<meta property="og:description" content="Ogień i miecz Chrystusa / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<p><span style="color: #ffffff;"><strong><span style="font-size: 14pt;">.</span></strong></span></p>

<div>
<h1 class="art-postheader entry-title">Ogień i miecz Chrystusa</h1>
</div>
  

<p><br />&nbsp;&nbsp;&nbsp;&nbsp;&nbsp; Prześladować według słownik&oacute;w znaczy:<em><span style="color: #800000;">&bdquo;niepokoić, dręczyć, uciskać, szykanować, opluwać, złorzeczyć, zniesławiać&rdquo;.<br /></span></em>Szykany mogą przybierać r&oacute;żną formę, poprzez słowny nacisk (presję), tortury fizyczne, lub śmierć.<br /><br />Niekt&oacute;rzy, za swą niezłomną wiarę - oddanie Chrystusowi, przebywali w więzieniach, inni zostali wyłączeni poza nawias społeczeństwa,<span>&nbsp;</span>mimo to żyli i ginęli szczęśliwi, gdyż posiadali wielki dar od Syna Bożego:&nbsp;<br /><span style="color: #0000ff;">&bdquo;Pok&oacute;j zostawiam wam, m&oacute;j pok&oacute;j daję wam; nie jak świat daje, Ja wam daję. Niech się nie trwoży serce wasze i niech się nie lęka.&rdquo;</span><span>&nbsp;</span>(Jana 14:27).<br /><br />Chrześcijanie poprzednich wiek&oacute;w, kt&oacute;rzy zostali napełnieni tym pokojem spokojnie patrzyli śmierci w oczy, modląc się za swoich kat&oacute;w.<br />Obecnie prześladowania wyrażają się gł&oacute;wnie poprzez przezwiska, szykany, fałszywe pogłoski, plotki, drwiny, oczernianie.<span>&nbsp;</span>Te doświadczenia często nie są mniej bolesne od fizycznych&hellip;<br /><br />Dlaczego tak się dzieje?<br /><span style="color: #0000ff;">&bdquo;<span>Nie mniemajcie, że przyszedłem, przynieść pok&oacute;j na ziemię; nie przyszedłem przynieść pok&oacute;j, ale&nbsp;<strong>miecz</strong>.&nbsp;</span></span><span>(35)</span><span><span style="color: #0000ff;">&nbsp;Bo przyszedłem por&oacute;żnić człowieka z jego ojcem i c&oacute;rkę z jej matką, i synową z jej teściową.&nbsp;</span></span><span>(36)</span><span><span style="color: #0000ff;">&nbsp;Tak to staną się wrogami człowieka domownicy jego.&nbsp;</span></span><span>(37)</span><span><span style="color: #0000ff;">&nbsp;Kto miłuje ojca albo matkę bardziej niż mnie, nie jest mnie godzien; i kto miłuje syna albo c&oacute;rkę bardziej niż mnie, nie jest mnie godzien.&nbsp;</span></span><span>(38)</span><span><span style="color: #0000ff;">&nbsp;I kto nie bierze krzyża swego, a idzie za mną, nie jest mnie godzien.&nbsp;</span></span><span>(39)</span><span><span style="color: #0000ff;">&nbsp;Kto stara się zachować życie swoje, straci je, a kto straci życie swoje dla mnie, znajdzie je&rdquo;.&nbsp;</span></span><span>(Mateusza 10:34-39).</span>&nbsp;<br /><br />Czym jest miecz księcia pokoju &ndash; Chrystusa, o kt&oacute;rym mowa w<span>&nbsp;</span><span style="color: #000000;">powyższym fragmencie?</span><span style="color: #000000;">&nbsp;<br /><br /></span>Kiedy Izajasz nazywa Mesjasza Księciem Pokoju (Izajasza 9:5-6), ma niewątpliwie na myśli Jego dzieło przywr&oacute;cenia pokoju między Bogiem a ludźmi, a&nbsp;dokładniej przywr&oacute;cenie pokoju wśr&oacute;d ludzi wierzących Ewangelii.<br />Gładząc nasze grzechy, usunął przyczynę nieprzyjaźni<span style="color: #0000ff;"><span>&nbsp;</span>- &bdquo;<span>wasze winy są tym, co was odłączyło od waszego Boga, a wasze grzechy zasłoniły przed wami jego oblicze, tak że nie słyszy.&rdquo;</span></span><span>&nbsp;</span>(Izajasza 59:1-2), i pojednał nas z Ojcem -<span>&nbsp;</span><span style="color: #0000ff;">&bdquo;usprawiedliwieni tedy z wiary, pok&oacute;j mamy z Bogiem przez Pana naszego, Jezusa Chrystusa.&rdquo;</span><span>&nbsp;</span>(Rzymian 5:1).&nbsp;<br /><br />Ewangelia łączy ludzi z Bogiem, ale także dzieli ludzi &ndash; na tych, kt&oacute;rzy są posłuszni jej wezwaniu, i na tych, kt&oacute;rzy je odrzucają.</p>
<p>Dlatego dla Boga istnieją tylko dwie grupy ludzi:</p>
<p><span>Martwi i żywi:<br />&bdquo;Ale Jezus rzekł mu<strong>: P&oacute;jdź za mną</strong>, a <strong>umarli</strong> niechaj grzebią <strong>umarłych</strong> swoich.&rdquo;</span><span> (Mateusza 8:22, por. 1 Tymoteusza 5:6).<br /></span><span><br />Jego dzieci i dzieci diabła</span>:<br /><span style="color: #0000ff;">&bdquo;<span>Po tym poznaje się&nbsp;<strong>dzieci Boże i dzieci&nbsp;diabelskie</strong>&rdquo;&nbsp;</span></span><span>(1 Jana 3:10).<br /><br /></span><span>Pszenica i kąkol</span><span>:<br /></span><span><span style="color: #0000ff;">&bdquo;</span></span><span><span style="color: #0000ff;">A w czasie żniwa powiem żeńcom: Zbierzcie najpierw&nbsp;<strong>kąkol</strong>&nbsp;i powiążcie go w snopki na spalenie, a&nbsp;<strong>pszenicę</strong>&nbsp;zwieźcie do mojej stodoły.&rdquo;</span></span><span>&nbsp;(Mateusza 13:30).<br /><br /></span><span>Owce i kozły</span>:<span style="color: #0000ff;"><br /></span><span style="color: #0000ff;">&bdquo;<span>I ustawi&nbsp;<strong>owce</strong>&nbsp;po swojej prawicy, a&nbsp;<strong>kozły</strong>&nbsp;po lewicy.&rdquo;&nbsp;</span></span><span>(Mateusza 25:33).<br /><br /></span><span>Naczynia zmiłowania (kosztowne) i naczynia gniewu (pospolite):<br /></span><span><span style="color: #0000ff;">&bdquo;<strong>naczynia</strong><strong>&nbsp;gniewu</strong>&nbsp;przeznaczone na zagładę,&nbsp;</span></span><span>(23)</span><span><span style="color: #0000ff;">&nbsp;a uczynił tak, aby objawić bogactwo chwały swojej nad&nbsp;<strong>naczynia</strong><strong>mi zmiłowania</strong>, kt&oacute;re uprzednio przygotował ku chwale</span></span><span>&rdquo; (Rzymian 9:22-23).<br /><br /></span><span>Panny mądre i panny głupie,</span><span>&nbsp;itd.</span>&nbsp;<br /><br />Siłą rzeczy, podziały nie omijają rodzin, o czym każdy, kto zdecyduje się p&oacute;jść za Chrystusem, zostawiając za sobą szatański system katolicki wraz z jego protestanckimi c&oacute;rkami (podobnie inne ugrupowania, religie,&nbsp;na przykład Islam)&nbsp;- przekona się o tym osobiście.<br /><br />Kiedy B&oacute;g pobudza serce i wlewa w nie żar Bożej gorliwości i miłości, pojawia się konflikt.<span>&nbsp;</span>O tym właśnie m&oacute;wił Jehoszua:<br /><span style="color: #0000ff;">&bdquo;Ogień przyszedłem rzucić na ziemię i&nbsp;jakże bym pragnął, aby już płonął...</span><span style="color: #0000ff;">(51) Czy myślicie, że przyszedłem, by dać ziemi pok&oacute;j? Bynajmniej, powiadam wam, raczej rozdwojenie. Odtąd, bowiem pięciu w jednym domu będzie por&oacute;żnionych; trzej z dwoma, a dwaj z trzema. Będą por&oacute;żnieni ojciec z synem, a syn z ojcem, matka z&nbsp;c&oacute;rką, a c&oacute;rka z matką, teściowa z synową, a synowa z teściową.&rdquo;</span><span>&nbsp;</span>(Łukasza 12:49, 51-53).&nbsp;<br /><br />Pierwsi chrześcijanie, doznali od swych wsp&oacute;łziomk&oacute;w wielu przykrości. Zostali uznani za odszczepieńc&oacute;w od religii ojc&oacute;w, i jako zwolennicy &bdquo;fałszywego Mesjasza&rdquo;, byli lżeni i potwarzami, a nawet bici i zabijani.<span>&nbsp;</span>To samo działo się w poprzednich za sprawą kościoła rzymskokatolickiego, ze szczeg&oacute;lnym nasileniem w wiekach średniowiecza. Zobacz:</br><span>&nbsp;</span><em><span style="color: #800000;"><strong><a href="https://mojabiblia.github.io/j/16.html" style="color: #000020;"><u>https://mojabiblia.github.io/j/16.html</u></a></strong></span></em>&nbsp;<br /><br />Tak było kiedyś, tak jest i dziś. Czas prześladowań za wiarę nie należy do przeszłości. Prześladowania z powodu wyznawania Chrystusa, jako Syna Bożego, a nie boga w tr&oacute;jcy, czy tylko jednego z prorok&oacute;w, anioł&oacute;w - nigdy się nie skończyły i będą trwać do końca, choć w innej postaci (na podłożu psychologicznym, a nie fizycznym):<br />&bdquo;<span style="color: #0000ff;">Tak jest, wszyscy, kt&oacute;rzy chcą żyć pobożnie w Chrystusie Jezusie, prześladowanie znosić będą.&rdquo; (</span>2 Tymoteusza 3:12).&nbsp;<br /><br />Łatwo ich doświadczyć.<br />Wystarczy uwierzyć w naukę Chrystusa, zacząć Go słuchać i naśladować. Wtedy się zaczyna...<br />Zaczynam czytać Pismo Święte, wierzyć w Jednego Boga i Jego Syna, mojego Pana i niemal natychmiast pojawiają się wątpliwości, podejrzenia i szeptanie reszty otoczenia, rodziny:<br /><em><span style="color: #800000;">&bdquo;Co mu się stało?"<br /></span></em><em><span style="color: #800000;">"Czy on zgłupiał?"<br /></span></em><em><span style="color: #800000;">"Od kogo się zaraził?"<br /></span></em><em><span style="color: #800000;">"Jaka sekta ciebie omamiła, Jehowcy?"<br /></span></em>Itp., itd&hellip;&nbsp;<br /><br />Rodzice i rodzina, a&nbsp;niekiedy najbliższe otoczenie, gwałtownie sprzeciwiają się temu, by ich dzieci/znajomi czytały Pismo Święte i się stosowały do&nbsp;Jego nauki.<br />Za margines uważani są ci, kt&oacute;rzy na poważnie i z całego serca postanowili zbadać podstawy swojej wiary, jako sprawę swego zbawienia!<br />Odnosi się wrażenie, że w ich oczach wygląda to mniej więcej tak:<br />&bdquo;Gdybym palił, pił, postępował jak większość, mając niemoralność, pornografię w umyśle i na ustach - lecz chodził w niedziele na bałwochwalczą i bluźnierczą mszę, a w pseudo święta ubierał choinkę &ndash; wszystko byłoby jak najbardziej &bdquo;w normie&rdquo;.<br />Ale, że czytam Słowo Boże, kocham Boga i Jego syna, jestem Mu posłuszny i odwracam się od wszystkich rzeczy, kt&oacute;rych On nienawidzi - jestem naznaczony.<br /><span><span style="color: #0000ff;">&bdquo;Dość bowiem, że w czasie minionym spełnialiście zachcianki pogańskie oddając się rozpuście, pożądliwości, pijaństwu, biesiadom, pijatykom i bezecnemu bałwochwalstwu.&nbsp;</span></span><span>(4)</span><span><span style="color: #0000ff;">&nbsp;Przy tym dziwią się temu, że wy nie schodzicie się razem z nimi na takie lekkomyślne&nbsp;rozpusty, i oczerniają was.&nbsp;</span></span><span>(5)</span><span><span style="color: #0000ff;">&nbsp;Zdadzą oni sprawę temu, kt&oacute;ry got&oacute;w jest sądzić żywych i umarłych&rdquo;.</span></span><span>&nbsp;(1 Piotra 4:3-5).</span>&nbsp;<br /><br />Jeżeli stawiam niewygodne dla nich pytania, na kt&oacute;re oni nie znajdują odpowiedzi, bo w Piśmie ich nie ma, wskazuje, że istnieje tylko Jeden B&oacute;g Ojciec i Jego Syn, nasz Pan (1 Koryntian 8:6, Jana 17:3), a nie tr&oacute;jca, że istnieje tylko Jeden pośrednik między Bogiem, a ludźmi &ndash; Syn Boży (1 Tymoteusza 2:5), że ofiara została złożona &bdquo;<span style="color: #0000ff;">raz na zawsze</span>&rdquo;, a ponawianie jej na każdej mszy jest bluźnierstwem i dziełem szatana (Hebrajczyk&oacute;w 7:22-27, 9:23-28, 10:10-17, 6:4-6), że należy odwr&oacute;cić się od tych wszystkich kłamstw, od swoich grzech&oacute;w i narodzić się ponownie (Jana 3:3-6), naśladując Chrystusa, aby żyć wiecznie - to z braku argument&oacute;w, stosują r&oacute;żne metody, na przykład przestają z nami rozmawiać, z dnia na dzień wok&oacute;ł nich wyrasta mur niechęci i wrogości.<br />Pełne wyrzutu spojrzenia, brak kontaktu, oskarżenia o brak serca, o brak szacunku, o odstępstwo od jedynej słusznej religii, itp.<br />Agresję potęguje otoczenie, bo przecież często, chodzi o to,<span>&nbsp;</span><span style="color: #800000;">&bdquo;Co powiedzą ludzie, co rodzina powie?!&rdquo;</span>&nbsp;<br /><br />Padają oskarżenia &ndash; praktycznie biorąc, o wszystko&hellip;<br />Często padają stwierdzenia:<span>&nbsp;</span><em><span style="color: #800000;">&bdquo;zwodziciel, diabeł, nawiedzony, heretyk, odstępca&rdquo;.</span></em><span>&nbsp;<br /></span><span>Nie należy się załamywać, ale pamiętać o słowach:<br /></span><span style="color: #0000ff;">&bdquo;Biada wam, gdy wszyscy ludzie dobrze o was m&oacute;wić będą; tak samo bowiem czynili fałszywym prorokom ojcowie ich&rdquo;<span>&nbsp;</span></span>(Łukasza 6:26).&nbsp;<br /><br />Ponadto<span>&nbsp;</span><span style="color: #0000ff;">&bdquo;n<span>ie jest uczeń nad mistrza ani sługa nad swego pana;&nbsp;</span></span><span>(25)</span><span><span style="color: #0000ff;">&nbsp;wystarczy uczniowi, aby był jak jego mistrz, a sługa jak jego pan; jeśli gospodarza&nbsp;</span></span><span>(Chrystusa)<span style="color: #0000ff;">&nbsp;Belzebubem&nbsp;nazwali, tym bardziej jego domownik&oacute;w!&nbsp;</span></span><span>(26)</span><span><span style="color: #0000ff;">&nbsp;Przeto nie b&oacute;jcie się ich; albowiem nie ma nic ukrytego, co by nie miało być ujawnione, ani nic tajnego, o czym by się dowiedzieć nie miano.&rdquo;</span></span><span>&nbsp;(Mateusza 10:24-26).</span>&nbsp;<br /><br />Każdy, kto traktuje Słowo Boże i naukę Jego Syna poważnie, doświadcza r&oacute;żnorakich napięć i musi dokonywać trudnych wybor&oacute;w.<br />Najpierw jest osobiste, wewnętrzne przeżycie, nagle w zetknięciu z Biblią, kt&oacute;rą przyjmuję, jako Słowo Boże, stwierdzam, że świat moich dotychczasowych wierzeń i przekonań wali się w&nbsp;gruzy &ndash; okazuje się, że żyłem w strasznym kłamstwie i nieświadomie służyłem szatanowi!<br /><br />Teraz pojawiają się pytania o konsekwencje.<br />Pytania i lęki, kt&oacute;re budzi w sercu duch Boży:<br />Jaki jest Boży stosunek do mnie?<br />A jak ja wyglądam w Jego oczach?<br />Co On mi dał, a czego spodziewa się po mnie?<br />Co mam czynić, a czego nie?<br /><br />W&oacute;wczas przypominają się słowa Pana, kt&oacute;ry powiedział,<span style="color: #0000ff;"><span>&nbsp;</span>&bdquo;<span>jeżeli wytrwacie w słowie moim, prawdziwie uczniami moimi będziecie&nbsp;</span></span><span>(32)</span><span><span style="color: #0000ff;">&nbsp;i poznacie prawdę, a&nbsp;prawda was&nbsp;wyswobodzi.&rdquo;</span></span><span>&nbsp;(Jana 8:32).</span><span>&nbsp;<br /><br /></span><span>Wyzwoli z niewoli kłamstw, zabobon&oacute;w, tradycji, z niewoli ludzkich nauk, z niewoli fałszywych kościoł&oacute;w, organizacji, ruch&oacute;w, z niewoli strachu i obaw, z niewoli tego świata, z niewoli grzechu i śmierci, czyli z niewoli służenia diabłu &ndash; na to przyszedł Syn Boży na ziemię i dlatego spisano Jego Słowa, kt&oacute;re przyni&oacute;sł od Ojca,&nbsp;<span style="color: #0000ff;">&bdquo;aby otworzyć ich oczy, odwr&oacute;cić od ciemności do światłości i od władzy szatana do Boga&rdquo;&nbsp;</span>(Dzieje 26:18).&nbsp;</span>&nbsp;<br /><br /><span style="color: #0000ff;">&bdquo;A gdy mnie będziecie szukać, znajdziecie mnie. Gdy mnie będziecie szukać całym swoim sercem&rdquo;</span><span>&nbsp;</span>(Jeremiasza 29:13).&nbsp;<br /><br />Zaraz po pytaniach, kt&oacute;re rodzą się w sercu, dzięki działaniu Boga,&nbsp;spadają na głowę problemy z najbliższymi lub otoczeniem, bo moje zachowanie, mowa&nbsp;jest dla nich niepokojące, inne&nbsp;i zupełnie niezrozumiałe.<br />I trudno się temu dziwić, gdyż zaczynam rozumieć działanie Boże, a oni są tam, gdzie jeszcze niedawno byłem i ja &ndash; w sferze spraw niemal wyłącznie doczesnych.<span>&nbsp;</span>Ponadto d<span>iabeł stosuje r&oacute;żne metody, aby tylko nie stracić lub odzyskać swojego &bdquo;sługę&rdquo;.<br /></span><span><span style="color: #0000ff;">&bdquo;Bądźcie trzeźwi, czuwajcie! Przeciwnik wasz, diabeł, chodzi wokoło jak&nbsp;lew ryczący, szukając kogo by pochłonąć.&nbsp;</span></span><span><span style="color: #0000ff;">(9)</span></span><span><span style="color: #0000ff;">&nbsp;Przeciwstawcie mu się, mocni w wierze, wiedząc, że te same cierpienia są udziałem braci waszych w świecie.&rdquo;</span></span><span>&nbsp;(1 Piotra 5:8-9).<br /></span><br />Oni przyzwyczaili się i są przekonani, że jeżeli codziennie zmawiają pacierz, chodzą, co tydzień do kościoła, spowiadają się fałszywy kapłanom zamiast Bogu, mordują Chrystusa na każdej mszy, przystępują do wymyślonych przez ludzi sakrament&oacute;w i kłaniają się demonicznym posągom lub też uczęszczają regularnie na zebrania świadk&oacute;w Jehowy lub innej sekty - to wszystko jest w jak najlepszym porządku.<br />Tak zostali ukształtowani, tego uczył ich ksiądz, organizacja, rodzina, tradycja oraz takie same postępowanie milion&oacute;w innych ludzi.&nbsp;<br /><br />I nagle ktoś obok, często najbliższy człowiek, proponuje im rewolucyjne zmiany!<br />Oni są przekonani, że &bdquo;czuwający&rdquo; nad ich duszami ksiądz, przewodnik duchowy, lepiej wie i odpowie za nich przed Bogiem - ja natomiast m&oacute;wię im, że to nieprawda, że każdy sam musi się zatroszczyć o swoje zbawienie. A co więcej m&oacute;wię i argumentuję, że ich dotychczasowi duchowi opiekunowie wprowadzili ich w błąd i zagrażają ich zbawieniu,<span>&nbsp;</span>że nie tylko toną w bałwochwalstwie, ale&nbsp;nawołują do wiary w trzech bog&oacute;w (tr&oacute;jca, tr&oacute;jjedyny) zamiast Jednego, co r&oacute;wne jest z niewiarą i służbą na dworze szatana.<br /><span style="color: #0000ff;">&bdquo;<span><strong>Ten jest antychrystem</strong></span><span>,&nbsp;<strong>kto podaje w wątpliwość Ojca i Syna.</strong>&nbsp;</span></span><span>(23)</span><span><span style="color: #0000ff;">&nbsp;Każdy, kto podaje w wątpliwość Syna, nie ma i Ojca. Kto wyznaje Syna, ma i Ojca.&rdquo;</span></span><span>&nbsp;(1 Jana 2:23).</span>&nbsp;<br /><br />Ich reakcje, to krzyk, płacz lub najczęściej drwina. W wielu przypadkach, gdy pierwsze środki nie skutkują &ndash; zakazy, nakazy, alienacja i inne sankcje, z nadzieją, że ten szaleniec się opamięta.&nbsp;<br /><br />A w sercu osoby nawracającej się do Boga, toczy się walka - tam właśnie ścierają się B&oacute;g i szatan. Jest to walka o&nbsp;wszystko, walka o wieczne życie i o wieczną śmierć!<br />&bdquo;<span><span style="color: #0000ff;">Przywdziejcie całą zbroję Bożą, abyście mogli ostać się przed zasadzkami diabelskimi.&nbsp;</span></span><span>(12)</span><span><span style="color: #0000ff;">&nbsp;Gdyż b&oacute;j toczymy nie z krwią i z ciałem, lecz z nadziemskimi władzami, ze zwierzchnościami, z władcami tego świata ciemności, ze złymi duchami w okręgach niebieskich.&nbsp;</span></span><span>(13)</span><span><span style="color: #0000ff;">&nbsp;Dlatego weźcie całą zbroję Bożą, abyście mogli stawić op&oacute;r w dniu złym i, dokonawszy wszystkiego, ostać się.&rdquo;&nbsp;</span></span><span>(</span><span><span>Efezjan 6:11-13).</span></span><span><span>&nbsp;<br /><br /></span></span>Szatan kusi tym, co może dać świat, a jeśli mu się to nie udaje &ndash; grozi i prześladuje. Używa do tego najbliższych &ndash; bo to jest najtrudniejsze i najbardziej boli, lecz<span>&nbsp;</span><span style="color: #0000ff;">&bdquo;każdy, kto by opuścił domy albo braci, albo siostry, albo ojca, albo matkę, albo dzieci, albo rolę dla imienia mego, stokroć tyle otrzyma i odziedziczy żywot wieczny.&rdquo;</span><span>&nbsp;</span>(Mateusza 20:29).&nbsp;<br /><br /><span>Diabeł jest panem tego świata, panem omamiania mas ludzkich, mistrzem zwodzenia i kłamstwa, kt&oacute;rego tron &ndash; centrum zwodzenia, według Słowa Bożego (Objawienie 17) znajduje się w Watykanie:<br /></span><span><em><span style="color: #800000;"><strong><a href="https://mojabiblia.github.io/j/55.html" style="color: #000020;"><u>https://mojabiblia.github.io/j/55.html</u></a></strong></span></em></span><span><em><span style="color: #800000;">&nbsp;<br /><br /></span></em></span><span><span style="color: #0000ff;">&bdquo;Pokazał mu wszystkie kr&oacute;lestwa świata w mgnieniu oka. (6) I rzekł do niego diabeł: Dam ci tę całą władzę i chwałę ich, ponieważ została mi przekazana, i daję ją, komu chcę. (7) Jeśli więc Ty oddasz mi pokłon, cała ona twoja będzie.&rdquo;&nbsp;</span></span><span>(Łukasza 4:5-7).<br /><br /></span>Zapewne wiele razy na przykład dzieci, kt&oacute;re szczerze nawracają się do Boga, słyszą:<br />Ty mnie nie kochasz!... jesteś okrutnym, wyrodnym dzieckiem!...<br />Taką przykrość zrobić rodzicom! Jak możesz!...<br />Wstydu nie masz!..<br />Co dziadek powie!?, itp., itd.<br /><br />Moją winą w ich oczach jest tylko to, że postanowiłem sprawdzić podstawy swojej wiary i nadziei zbawienia i chcę postępować zgodnie z przekonaniem i sumieniem, to, że chcę wierzyć w Jednego Boga i Jego Syna &ndash; przestać grzeszyć i zacząć służyć Bogu - Jedynemu Ojcu Świętemu,&nbsp;według Jego zasad, czyli według tego, czego nauczyłem się z Jego Słowa, od Jego Syna - Jedynego Nauczyciela.</p>
<p><span><span style="color: #0000ff;">&bdquo;Ale wy nie pozwalajcie się nazywać Rabbi, bo <strong>jeden tylko jest - Nauczyciel wasz, Chrystus</strong>, a wy wszyscy jesteście braćmi. </span></span><span><span style="color: #0000ff;">(9)</span></span><span><span style="color: #0000ff;"> Nikogo też na ziemi <strong>nie nazywajcie</strong>&nbsp;<strong>ojcem swoim</strong>; albowiem&nbsp;<strong>jeden jest Ojciec wasz, Ten w niebie.</strong>&nbsp;</span></span><span><span style="color: #0000ff;">(10)</span></span><span><span style="color: #0000ff;">&nbsp;Ani nie pozwalajcie się nazywać przewodnikami, gdyż&nbsp;<strong>jeden jest przewodnik wasz, Chrystus</strong>.&nbsp;</span></span><span><span style="color: #0000ff;">(11)</span></span><span><span style="color: #0000ff;">&nbsp;Kto zaś jest największy pośr&oacute;d was, niech będzie sługą waszym,&nbsp;</span></span><span><span style="color: #0000ff;">(12)</span></span><span><span style="color: #0000ff;">&nbsp;a kto się będzie wywyższał, będzie poniżony, a kto się będzie poniżał, będzie wywyższony&rdquo;.</span></span><span>&nbsp;(Mateusza 23:8-12).</span><br /><br />Mam w sercu i pamięci Słowo:<br /><span style="color: #0000ff;">&bdquo;<strong>Choćby ojciec i matka mnie opuścili, Pan jednak mnie przygarnie.</strong><span>&nbsp;</span>(11) Naucz mnie, Panie, drogi swojej I prowadź mnie ścieżką prostą z powodu wrog&oacute;w moich! (12) Nie wydaj mnie na pastwę wrog&oacute;w moich, Bo fałszywi świadkowie powstają przeciwko mnie i dyszą gwałtem! (13) Ja jednak wierzę, że ujrzę dobroć Pana W krainie żyjących. (14) Miej nadzieję w Panu! Bądź mężny i niech serce twoje będzie niezłomne! Miej nadzieję w Panu!&rdquo;<span>&nbsp;</span></span>(Psalm 27:10-13).&nbsp;<br /><br /><span>Ze śmiałością powtarzam za apostołem Piotrem:<br /></span><span><span style="color: #0000ff;">&bdquo;Piotr zaś i apostołowie odpowiadając, rzekli: Trzeba bardziej słuchać Boga niż ludzi&rdquo;</span></span><span>&nbsp;(Dzieje 5:29).</span>&nbsp;<br /><br /><span>Oraz za apostołem Janem:</span><span><span style="color: #0000ff;">&bdquo;My wiemy, że z Boga jesteśmy, a cały świat tkwi w złem&rdquo;</span></span><span>&nbsp;(1 Jana 5:19).<br /></span><span><span style="color: #0000ff;">&bdquo;Słowo Boże mieszka w was, i zwyciężyliście złego.&rdquo;</span></span><span>&nbsp;(1 Jana 2:14).</span>&nbsp;<br /><br />Chrystus głosił potrzebę miłości, a zarazem powiedział, że nawet największa i najczulsza miłość ziemska musi dać pierwszeństwo miłości do Niego:<br /><span style="color: #0000ff;">&bdquo;Kto miłuje ojca albo matkę bardziej niż mnie, nie jest mnie godzien; i kto miłuje syna albo c&oacute;rkę bardziej niż mnie, nie jest mnie godzien&rdquo;</span>.&nbsp;&nbsp;<br />A nawiązując do konieczności znoszenia ucisk&oacute;w i&nbsp;cierpień dla Prawdy, dodał:<br /><span style="color: #0000ff;">&bdquo;I kto nie bierze krzyża swego, a nie idzie za mną, nie jest mnie godzien. Kto stara się zachować życie swoje, straci je, a kto straci życie swoje dla mnie, znajdzie je&rdquo;</span><span>&nbsp;</span>(Mateusza 10:37-39).&nbsp;<br /><br />Dlatego jeżeli drogi czytelniku masz podobne doświadczenia do tych opisanych tutaj - ze względu na służbę dla Syna Bożego, to wiedz, że jesteś na dobrej drodze i raduj się:<br />&bdquo;<span style="color: #0000ff;">Weselcie się z tego, mimo że teraz na kr&oacute;tko, gdy trzeba, zasmuceni bywacie r&oacute;żnorodnymi doświadczeniami, (7) ażeby wypr&oacute;bowana wiara wasza okazała się cenniejsza niż znikome złoto, w ogniu wypr&oacute;bowane, ku chwale i czci, i sławie, gdy się objawi Jezus Chrystus.&rdquo;</span><span>&nbsp;</span>(1 Piotra 1:6-7).<br /><br />I choć najbardziej bolą ataki ze strony najbliższych, to wiedz, że On to pierwszy przeżywał, kiedy wszyscy go opuścili, zaparli się Go&hellip;<br /><span style="color: #0000ff;">&bdquo;Jeśli świat was nienawidzi, wiedzcie, że mnie wpierw niż was znienawidził. (19) Gdybyście byli ze świata, świat miłowałby to, co jest jego; że jednak ze świata nie jesteście, ale Ja was wybrałem ze świata, dlatego was świat nienawidzi.&rdquo;</span><span>&nbsp;</span>(Jana 15:18-19).&nbsp;<br /><br /><span><span style="color: #0000ff;">&bdquo;To powiedziałem wam, abyście we mnie pok&oacute;j mieli.&nbsp;Na świecie&nbsp;ucisk mieć będziecie, ale ufajcie, Ja zwyciężyłem świat&rdquo;.</span></span><span>&nbsp;(Jana 16:33).</span><br /><br />Chciałbym podkreślić, że chodzi tutaj o doświadczenia i &bdquo;prześladowania&rdquo; ze względu na Chrystusa &ndash; Syna Bożego, a nie o cierpienia, wyzwiska, ze względu na przynależność do jakiegoś ugrupowania, religii - na przykład do świadk&oacute;w Jehowy &ndash; takie &bdquo;cierpienia&rdquo; nie mają nic wsp&oacute;lnego z tymi opisanymi w Piśmie&hellip;<br /><span style="color: #0000ff;">&bdquo;Najmilsi! Nie dziwcie się, jakby was coś niezwykłego spotkało, gdy was pali ogień, kt&oacute;ry służy doświadczeniu waszemu, (13) ale w tej mierze, jak jesteście uczestnikami cierpień Chrystusowych, radujcie się, abyście i podczas objawienia chwały jego radowali się i weselili.&rdquo;</span><span>&nbsp;</span>(1 Piotra 4:12-13).&nbsp;<br /><br />Jehoszua udzielił też ostrzeżenia wszystkim, kt&oacute;rzy ze względu na fałszywy wstyd, ludzką tradycję, przyzwyczajenia, rodzinę i inne ludzkie względy, odrzucają Jego poselstwo łaski i&nbsp;miłości, Jego drogę:<br /><span style="color: #0000ff;">&bdquo;Albowiem c&oacute;ż pomoże człowiekowi, choćby cały świat pozyskał, a&nbsp;na duszy swej szkodę poni&oacute;sł? Albo co da człowiek w zamian za duszę swoją? Kto bowiem wstydzi się mnie i sł&oacute;w moich przed tym cudzołożnym i&nbsp;grzesznym rodem, tego i Syn Człowieczy wstydzić się będzie, gdy przyjdzie w chwale Ojca Swego z aniołami świętymi&rdquo;<span>&nbsp;</span></span>(Marka 8:36-38).&nbsp;<br /><br />Chrystus przyni&oacute;sł światu, i oferuje wszystkim ludziom pok&oacute;j z Bogiem. Ten pok&oacute;j został okupiony Jego krwią. Do tego pokoju może wejść każdy, kto przyjmie Boże warunki i wejdzie na drogę zbawienia.<br />Nasz Pan przyni&oacute;sł jednak i miecz.<br />I zanim skończy się czas Bożej łaski, miecz ten podzieli ludzkość na dwie grupy, wspominane wcześniej, kt&oacute;re staną przed Synem Bożym w Dniu Sądu (Mateusza 25:31-46).&nbsp;<br /><br />Pamiętać też należy, że głosić Słowo należy przede wszystkim własnym życiem, a przekonywać można tych, kt&oacute;rzy pytają lub kiedy jest ku temu &bdquo;właściwy&rdquo; czas i nic na siłę, bez wtrącania się do cudzych spraw,&nbsp;jak to czynią śJ&hellip;<br />Nie dopuść też do zakorzenienia się w tobie jakiejkolwiek nienawiści.<br /><span style="color: #0000ff;">&bdquo;Ale chociażbyście nawet mieli cierpieć dla sprawiedliwości, błogosławieni jesteście. Nie lękajcie się więc gr&oacute;źb ich i nie trw&oacute;żcie się. (15) Lecz Chrystusa Pana poświęcajcie w sercach waszych, zawsze gotowi do obrony przed każdym, domagającym się od was wytłumaczenia się z nadziei waszej&rdquo;</span><span>&nbsp;</span>(1 Piotra 3:14-15).<br /><br />Nie dziw się, jeżeli rodzina, bliscy, otoczenie, opuszczona sekta ciebie nie rozumie, gdyż,<span>&nbsp;</span><span><span style="color: #0000ff;">&bdquo;jeśli nawet ewangelia nasza jest zasłonięta, zasłonięta jest dla tych, kt&oacute;rzy giną, (4) w kt&oacute;rych b&oacute;g świata tego zaślepił umysły niewierzących, aby im nie świeciło światło ewangelii o chwale Chrystusa, kt&oacute;ry jest obrazem Boga&rdquo;&nbsp;</span></span><span>(2 Koryntian 4:3-4).</span><span>&nbsp;<br /><br /></span><span><span style="color: #0000ff;">&bdquo;Wchodźcie przez ciasną bramę; albowiem&nbsp;szeroka&nbsp;jest brama i przestronna droga, kt&oacute;ra wiedzie na zatracenie, a wielu jest takich, kt&oacute;rzy przez nią wchodzą.&nbsp;</span></span><span>(14)</span><span><span style="color: #0000ff;">&nbsp;A ciasna jest brama i wąska droga, kt&oacute;ra prowadzi do żywota; i niewielu jest tych, kt&oacute;rzy ją znajdują.&rdquo;</span></span><span>&nbsp;(Mateusza 7:13-14).</span><br /><br />Wymieniłem tutaj zaledwie ułamek zastosowania przykład&oacute;w &bdquo;miecza Chrystusa&rdquo; w naszym życiu, kt&oacute;re jest naznaczone wieloma pr&oacute;bami&hellip;<br /><br />Życzę wszystkim błogosławieństwa Bożego i wytrwania w wierze do końca, gdyż&nbsp;&bdquo;m<span style="color: #0000ff;">usimy przejść przez wiele ucisk&oacute;w, aby wejść do Kr&oacute;lestwa Bożego.&rdquo;</span><span>&nbsp;</span>(Dzieje 14:22).<br /><br />&bdquo;<span style="color: #0000ff;">Synu m&oacute;j, nie lekceważ karania Pańskiego ani nie upadaj na duchu, gdy On cię doświadcza; (6) bo kogo Pan miłuje, tego karze, i chłoszcze każdego syna, kt&oacute;rego przyjmuje. (7) Jeśli znosicie karanie, to B&oacute;g obchodzi się z wami jak z synami; bo gdzie jest syn, kt&oacute;rego by ojciec nie karał?&rdquo;</span><span>&nbsp;</span>(Hebrajczyk&oacute;w 12:5-6).&nbsp;<br /><br />Niedowiarstwo świata, w tym bliskich, rodziny&nbsp;oraz fałszywa nauka uderzają i doświadczają wiarę dziecka Bożego.<br />Zwycięzcą w tym doświadczeniu zostaje chrześcijanin, kt&oacute;rego wiara oparta jest na niewzruszonym fundamencie nieomylnego Słowa Bożego.<br /><span style="color: #0000ff;">&bdquo;Całe Pismo przez Boga jest natchnione i pożyteczne do nauki, do wykrywania błęd&oacute;w, do poprawy, do wychowywania w sprawiedliwości&rdquo;</span><span>&nbsp;</span>(2 Tymoteusza 3:16).&nbsp;<br /><br /><span style="color: #0000ff;">&bdquo;Na zewnątrz są psy i czarownicy, i wszetecznice, i zab&oacute;jcy, i bałwochwalcy, i wszyscy, kt&oacute;rzy miłują kłamstwo i czynią je&rdquo;<span>&nbsp;</span></span>(Objawienia 22:15).</p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=68" style="text-decoration: none;">https://jehoszua.ddv.pl/readarticle.php?article_id=68</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883829&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z687d368bd2d</p>
</div>
</body>
