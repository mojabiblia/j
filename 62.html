<html lang="pl-PL">
<head>
<meta charset="UTF-8" />
<title>Rozdział 21 (cz.1)</title>

<meta name="description" content="Rozdział 21 (cz.1) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/62.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Rozdział 21 (cz.1)" />
<meta property="og:description" content="Rozdział 21 (cz.1) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<p><span style="color: #ffffff;"><strong><span style="font-size: 14pt;">.</span></strong></span></p>

<div>
<h1 class="art-postheader entry-title">Rozdział 21 (cz.1)</h1>
</div>
  

<p><span><span><br /></span></span><span><span style="color: #0000ff;">&bdquo;I widziałem nowe niebo i nową ziemię; albowiem pierwsze niebo i pierwsza ziemia przeminęły, i morza już nie ma.&nbsp;</span></span><span><span style="color: #0000ff;">(2)</span></span><span><span style="color: #0000ff;">&nbsp;I widziałem miasto święte, nowe Jeruzalem, zstępujące z nieba od Boga, przygotowane jak przyozdobiona oblubienica dla męża swego.&nbsp;</span></span><span><span style="color: #0000ff;">(3)</span></span><span><span style="color: #0000ff;">&nbsp;I usłyszałem donośny głos z tronu m&oacute;wiący: Oto przybytek Boga między ludźmi! I będzie mieszkał z nimi, a oni będą ludem jego, a sam B&oacute;g będzie z nimi.&nbsp;</span></span><span><span style="color: #0000ff;">(4)</span></span><span><span style="color: #0000ff;">&nbsp;I otrze wszelką łzę z oczu ich, i śmierci już nie będzie; ani smutku, ani krzyku, ani mozołu już nie będzie; albowiem pierwsze rzeczy przeminęły.&nbsp;</span></span><span><span style="color: #0000ff;">(5)</span></span><span><span style="color: #0000ff;">&nbsp;I rzekł Ten, kt&oacute;ry siedział na tronie: Oto wszystko nowym czynię. I m&oacute;wi: Napisz to, gdyż słowa te są pewne i prawdziwe.&nbsp;</span></span><span><span style="color: #0000ff;">(6)</span></span><span><span style="color: #0000ff;">&nbsp;I rzekł do mnie: Stało się. Jam jest alfa i omega, początek i koniec. Ja pragnącemu dam darmo ze źr&oacute;dła wody żywota.&nbsp;</span></span><span><span style="color: #0000ff;">(7)</span></span><span><span style="color: #0000ff;">&nbsp;Zwycięzca odziedziczy to wszystko, i będę mu Bogiem, a on będzie mi synem.&nbsp;</span></span><span><span style="color: #0000ff;">(8)</span></span><span><span style="color: #0000ff;">&nbsp;Udziałem zaś bojaźliwych i niewierzących, i skalanych, i zab&oacute;jc&oacute;w, i wszetecznik&oacute;w, i czarownik&oacute;w, i bałwochwalc&oacute;w, i wszystkich kłamc&oacute;w będzie jezioro płonące ogniem i siarką. To jest śmierć druga.&nbsp;</span></span><span><span style="color: #0000ff;">(9)</span></span><span><span style="color: #0000ff;">&nbsp;I przyszedł jeden z siedmiu anioł&oacute;w, kt&oacute;rzy mieli siedem czasz, napełnionych siedmiu ostatecznymi plagami, i tak się do mnie odezwał: Chodź, pokażę i oblubienicę, małżonkę Baranka.&nbsp;</span></span><span><span style="color: #0000ff;">(10)</span></span><span><span style="color: #0000ff;">&nbsp;I zani&oacute;sł mnie w duchu na wielką i wysoką g&oacute;rę, i pokazał mi miasto święte Jeruzalem, zstępujące z nieba od Boga,&nbsp;</span></span><span><span style="color: #0000ff;">(11)</span></span><span><span style="color: #0000ff;">&nbsp;mające chwałę Bożą; blask jego podobny do blasku drogiego kamienia, jakby jaspisu, lśniącego jak kryształ.&nbsp;</span></span><span><span style="color: #0000ff;">(12)</span></span><span><span style="color: #0000ff;">&nbsp;Miało ono potężny i wysoki mur, miało dwanaście bram, a na bramach dwunastu anioł&oacute;w i wypisane imiona dwunastu plemion syn&oacute;w izraelskich.&nbsp;</span></span><span><span style="color: #0000ff;">(13)</span></span><span><span style="color: #0000ff;">&nbsp;Od wschodu trzy bramy i od p&oacute;łnocy trzy bramy, i od zachodu trzy bramy, i od południa trzy bramy.&nbsp;</span></span><span><span style="color: #0000ff;">(14)</span></span><span><span style="color: #0000ff;">&nbsp;A mur miasta miał dwanaście kamieni węgielnych, na nich dwanaście imion dwunastu apostoł&oacute;w Baranka.&nbsp;</span></span><span><span style="color: #0000ff;">(15)</span></span><span><span style="color: #0000ff;">&nbsp;A ten, kt&oacute;ry rozmawiał ze mną, miał złoty kij mierniczy, aby zmierzyć miasto i jego bramy, i jego mur.&nbsp;</span></span><span><span style="color: #0000ff;">(16)</span></span><span><span style="color: #0000ff;">&nbsp;A miasto jest czworokątne, i długość jego taka sama, co szerokość. I zmierzył miasto kijem mierniczym na dwanaście tysięcy stadi&oacute;w; długość jego i szerokość, i wysokość są r&oacute;wne.&nbsp;</span></span><span><span style="color: #0000ff;">(17)</span></span><span><span style="color: #0000ff;">&nbsp;Zmierzył też mur jego, kt&oacute;ry wynosił sto czterdzieści cztery łokcie według miary ludzkiej, kt&oacute;rą się posłużył anioł.&nbsp;</span></span><span><span style="color: #0000ff;">(18)</span></span><span><span style="color: #0000ff;">&nbsp;A mur jego zbudowany był z jaspisu, samo miasto zaś ze szczerego złota, podobnego do czystego szkła.&nbsp;</span></span><span><span style="color: #0000ff;">(19)</span></span><span><span style="color: #0000ff;">&nbsp;Kamienie węgielne muru miasta były ozdobione wszelakimi drogimi kamieniami: kamień pierwszy, to jaspis, drugi szafir, trzeci chalcedon, czwarty szmaragd,&nbsp;</span></span><span><span style="color: #0000ff;">(20)</span></span><span><span style="color: #0000ff;">&nbsp;piąty sardoniks, sz&oacute;sty karneol, si&oacute;dmy chryzolit, &oacute;smy beryl, dziewiąty topaz, dziesiąty chryzopras, jedenasty hiacynt, dwunasty ametyst.&nbsp;</span></span><span><span style="color: #0000ff;">(21)</span></span><span><span style="color: #0000ff;">&nbsp;A dwanaście bram, to dwanaście pereł; a każda brama była z jednej perły. Ulica zaś miasta, to szczere złoto, jak przezroczyste szkło.&nbsp;</span></span><span><span style="color: #0000ff;">(22)</span></span><span><span style="color: #0000ff;">&nbsp;Lecz świątyni w nim nie widziałem; albowiem Pan, B&oacute;g, Wszechmogący jest jego świątynią, oraz Baranek.&nbsp;</span></span><span><span style="color: #0000ff;">(23)</span></span><span><span style="color: #0000ff;">&nbsp;A miasto nie potrzebuje ani słońca ani księżyca, aby mu świeciły; oświetla je bowiem chwała Boża, a lampą jego jest Baranek.&nbsp;</span></span><span><span style="color: #0000ff;">(24)</span></span><span><span style="color: #0000ff;">&nbsp;I chodzić będą narody w światłości jego, a kr&oacute;lowie ziemi wnosić będą do niego chwałę swoją.&nbsp;</span></span><span><span style="color: #0000ff;">(25)</span></span><span><span style="color: #0000ff;">&nbsp;A bramy jego nie będą zamknięte w dzień, bo nocy tam nie będzie;&nbsp;</span></span><span><span style="color: #0000ff;">(26)</span></span><span><span style="color: #0000ff;">&nbsp;i wniosą do niego sławę i dostojeństwo narod&oacute;w.&nbsp;</span></span><span><span style="color: #0000ff;">(27)</span></span><span><span style="color: #0000ff;">&nbsp;I nie wejdzie do niego nic nieczystego ani nikt, kto czyni obrzydliwość i kłamie, tylko ci, kt&oacute;rzy są zapisani w księdze żywota Baranka.&rdquo;</span></span><span>&nbsp;(Objawienie 21:1-27).</span><span><span>&nbsp;<br /><br /></span></span><span><span>Przypominam, że podział na rozdziały i wersety w Piśmie Świętym został stworzony &ndash; wymyślony przez człowieka i w tym miejscu chciałbym wyrazić przekonanie, że werset pierwszy 21 rozdziału, powinien się znaleźć w 20 rozdziale, jako ostatni, gdzie p</span></span><span><span>o sądzie ostatecznym (20:11-14)&nbsp;widzimy nową rzeczywistość, tzw. &bdquo;Nowe Niebo i Ziemię&rdquo;.</span></span><span><span style="color: #0000ff;">&nbsp;<br /><br /></span></span><span><span style="color: #0000ff;">&bdquo;I widziałem nowe niebo i nową ziemię; albowiem pierwsze niebo i pierwsza ziemia przeminęły, i&nbsp;<strong>morza już nie ma</strong>.&rdquo;&nbsp;</span></span><span><span>(</span></span><span>21:1).</span><span>&nbsp;<br /><br /></span><span><span>Po ogłoszeniu wyroku i zagładzie bezbożnych ludzi, szatana i zniszczeniu śmierci - nastąpi r&oacute;wnież zniszczenie naszej obecnej planety, co zostało podkreślone przez celowe&nbsp;zastosowanie zwrotu&nbsp;</span></span><span><span style="color: #0000ff;">&bdquo;i morza już nie ma&rdquo;.</span></span><span><span>&nbsp;<br /><br /></span></span><span><span>Przypomnijmy sobie, jak trochę wcześniej, tj. w 13 wersecie 20 rozdziału czytaliśmy:<br /></span></span><span><span style="color: #0000ff;">&bdquo;I wydało&nbsp;<strong>morze</strong>&nbsp;umarłych, kt&oacute;rzy w nim się znajdowali, r&oacute;wnież śmierć i piekło wydały umarłych, kt&oacute;rzy w nich się znajdowali, i byli osądzeni, każdy według uczynk&oacute;w swoich.&rdquo;</span></span><span><span><br /><br /></span></span><span><span>Użyto tu celowo słowa &bdquo;</span></span><span><strong><span style="color: #0000ff;">morze</span></strong></span><span><span>&rdquo;, żeby nie było wątpliwości, że chodzi o czas, kiedy jeszcze istnieje ta ziemia.<br /></span></span><span><span>R&oacute;wnież, dlatego we wcześniejszych rozdziałach oraz wielu innych księgach Pisma, użyto słowa &bdquo;morze&rdquo; zaraz przy &bdquo;ziemi&rdquo; i &bdquo;niebie&rdquo;, aby podkreślić - oddać ziemską rzeczywistość:<br /></span></span><span><span style="color: #0000ff;">&bdquo;oddajcie pokłon temu, kt&oacute;ry stworzył&nbsp;<strong>niebo i ziemię, i morze</strong>&hellip;&rdquo;</span></span><span>&nbsp;(14:7).</span><span>&nbsp;<br /><br /></span><span><span style="color: #0000ff;">&bdquo;Kt&oacute;ry stworzył&nbsp;<strong>niebo</strong>&nbsp;i to, co w nim, i&nbsp;<strong>ziemię</strong>, i to, co na niej, i&nbsp;<strong>morze</strong>, i to, co w nim, że to już długo nie potrwa&rdquo;</span></span><span>&nbsp;(Objawienie10:6).</span><span><span>&nbsp;<br /><br /></span></span><span><span style="color: #0000ff;">&bdquo;Dlatego weselcie się, niebiosa, i wy, kt&oacute;rzy w nich mieszkacie. Lecz biada&nbsp;<strong>ziemi</strong>&nbsp;i&nbsp;<strong>morzu</strong>, gdyż zstąpił do was diabeł pałający wielkim gniewem, bo wie, iż czasu ma niewiele&rdquo;&nbsp;</span></span><span><span>(12:12).</span></span><span><span>&nbsp;<br /><br /></span></span><span><span style="color: #0000ff;">&bdquo;Do Boga żywego,&nbsp;kt&oacute;ry stworzył&nbsp;<strong>niebo</strong><strong>&nbsp;i ziemię, i morze</strong>, i wszystko, co w nich jest.&rdquo;&nbsp;</span></span><span>(Dzieje 14:15).</span><span>&nbsp;</span></p>
<p><span style="color: #0000ff;"><br />&bdquo;Ty stworzyłeś<span>&nbsp;</span><strong>niebiosa</strong>,<span>&nbsp;</span><span>niebiosa niebios</span><span>&nbsp;</span>i cały ich zastęp,<span>&nbsp;</span><strong>ziemię</strong><span>&nbsp;</span>i wszystko, co jest na niej,<span>&nbsp;</span><strong>morza</strong><span>&nbsp;</span>i wszystko, co jest w nich</span><span>&rdquo; (Nehemiasza 9:6).<br /><br /></span></p>
<p><span>&nbsp;</span></p>
<p><span>B&oacute;g stworzył materialną ziemię na pewien okres w konkretnym celu, mianowicie&nbsp;aby nas doświadczyć (Koheleta 3:17-18).<br />Niedługo po stworzeniu ziemia została przez Boga przeklęta, co dodatkowo podkreśla, że zostanie zniszczona:<br /></span></p>
<p><span style="color: #0000ff;">&bdquo;przeklęta niech będzie ziemia&rdquo;</span><span>&nbsp;(1 Mojżesza 3:17).<br /></span></p>
<p><span>&nbsp;</span></p>
<p><span style="color: #0000ff;">&bdquo;<span>w naszej pracy i trudzie rąk naszych na ziemi, kt&oacute;rą Pan przeklął&rdquo;</span></span><span>&nbsp;(</span><span>1 Mojżesza 5:29).<br /></span></p>
<p><span>&nbsp;</span></p>
<p><span style="color: #0000ff;">&bdquo;<span>Oto Pan spustoszy ziemię i zniszczy ją&hellip;.&nbsp;</span><span>(3)</span><span>&nbsp;Doszczętnie spustoszona i złupiona będzie ziemia, gdyż Pan wypowiedział to słowo.&nbsp;</span><span>(4)</span><span>&nbsp;Więdnie i obumiera ziemia, marnieje, obumiera świat, marnieją dostojnicy ludu ziemi.&nbsp;</span><span>(5)</span><span>&nbsp;Ziemia jest splugawiona pod swoimi mieszkańcami, gdyż przestąpili prawa, wykroczyli przeciwko przykazaniom, zerwali odwieczne przymierze.&nbsp;</span><span>(6)</span><span>&nbsp;Dlatego klątwa pożera ziemię&hellip;&rdquo;</span></span><span>&nbsp;(Izajasza 24:1, 3-7).<br /></span></p>
<p><span>&nbsp;</span></p>
<p><span style="color: #0000ff;">&bdquo;<span>W bryły rozleci się ziemia, w kawałki rozpadnie się ziemia, zatrzęsie się i zachwieje się ziemia.&nbsp;</span><span>(20)</span><span>&nbsp;Wkoło zatacza się ziemia jak pijany i kołysze się jak budka nocna. Zaciążyło na niej jej przestępstwo, tak że upadnie i już nie powstanie.&nbsp;</span><span>(21)</span><span>&nbsp;I stanie się w owym dniu, że Pan nawiedzi wojsko g&oacute;rne w g&oacute;rze, a kr&oacute;l&oacute;w ziemi na ziemi.&rdquo;</span></span><span>&nbsp;(Izajasza 24:19-20).<br /></span></p>
<p><span>&nbsp;</span></p>
<p><span style="color: #0000ff;">&bdquo;<span>Niebo i ziemia przeminą, ale słowa moje nie przeminą&rdquo;</span></span><span>&nbsp;(Łukasza 21:33).<br /></span></p>
<p><span>&nbsp;</span></p>
<p><span style="color: #0000ff;">&bdquo;<span>Tyś, Panie, na początku ugruntował ziemię, i niebiosa są dziełem rąk twoich;&nbsp;</span><span>(11)</span><span>&nbsp;one przeminą, ale Ty zostajesz; I wszystkie jako szata zestarzeją się,&nbsp;</span><span>(12)</span><span>&nbsp;i jako płaszcz je zwiniesz, jako odzienie, i przemienione zostaną; ale tyś zawsze ten sam i nie skończą się lata twoje.&rdquo;</span></span><span>&nbsp;(Hebrajczyk&oacute;w 1:10-12).<br /></span></p>
<p><span>&nbsp;</span></p>
<p><span>Podobnie niebo:<br /></span></p>
<p><span style="color: #0000ff;">&bdquo;<span>niebiosa nie są czyste w jego oczach&rdquo;</span></span><span>&nbsp;(Hioba 15:15).<br /><br /></span></p>
<p><span>Dlatego: &bdquo;</span><span><strong><span style="color: #0000ff;">teraźniejsze niebo i ziemia</span></strong></span><span><span style="color: #0000ff;">&nbsp;mocą tego samego Słowa zachowane są dla ognia i utrzymane na dzień sądu i zagłady bezbożnych ludzi. (10) A dzień Pański nadejdzie jak złodziej; wtedy niebiosa z trzaskiem przeminą, a żywioły rozpalone stopnieją,&nbsp;<strong>ziemia i dzieła ludzkie na niej spłoną.</strong></span></span><span><span style="color: #0000ff;">&bdquo;(11) Skoro to wszystko ma&nbsp;<strong>ulec zagładzie</strong>, jakimiż powinniście być wy w świętym postępowaniu i w pobożności,&nbsp;</span></span><span><span style="color: #0000ff;">(12)</span></span><span><span style="color: #0000ff;">&nbsp;jeżeli oczekujecie i pragniecie gorąco nastania dnia Bożego, z powodu, kt&oacute;rego&nbsp;<strong>niebiosa w ogniu stopnieją i rozpalone żywioły rozpłyną się</strong>?&nbsp;</span></span><span><span style="color: #0000ff;">(13)</span></span><span><span style="color: #0000ff;">&nbsp;Ale my oczekujemy, według obietnicy&nbsp;<strong>nowych niebios i nowej ziemi</strong>&rdquo;</span></span><span><span>&nbsp;</span></span><span><span>(2 Piotra 3:7, 10-13).<br /></span></span>&nbsp;</p>
<p><span>Apostołowie czekali na urzeczywistnienie tej zapowiedzi, tak jak i my z utęsknieniem czekamy, oczekując&nbsp;</span><span style="color: #0000ff;">&bdquo;<span>nowego nieba i nowej ziemi</span>&rdquo;,<span>&nbsp;</span></span><span>zupełnie nowej rzeczywistości, kt&oacute;rej nawet nie jesteśmy w stanie sobie wyobrazić, zgodnie ze słowami:<br /></span></p>
<p><span style="color: #0000ff;">&bdquo;Głosimy tedy, jak napisano: Czego oko nie widziało i ucho nie słyszało, i co do serca ludzkiego nie wstąpiło, to przygotował B&oacute;g tym, kt&oacute;rzy go miłują.&rdquo; (</span><span>1 Koryntian 2:9).<br /><br /></span></p>
<p><span>Nadchodząca&nbsp;RZECZYWISTOŚĆ&nbsp;swą wspaniałością zaćmi wszelkie realia i wartości minionego ziemskiego życia, a także niewygody, kt&oacute;re w zetknięciu z nią zblakną i staną się nieistotne, podobnie jak wszystkie trudy i cierpienia, jakie na tej Ziemi są udziałem wierzących.<br /></span></p>
<p><span>Przyobiecana&nbsp;RZECZYWISTOŚĆ&nbsp;zaćmi swym blaskiem wszystko, co na Ziemi było ważne i piękne, lub tragiczne i bolesne.<br />W tym względzie znamienna jest wypowiedź apostoła Pawła:<br /></span><span style="color: #0000ff;">&bdquo;Albowiem nieznaczny chwilowy ucisk przynosi nam przeogromną obfitość wiekuistej chwały. Nam, kt&oacute;rzy<span>&nbsp;</span><strong>nie patrzymy na to, co widzialne, ale na to, co niewidzialne</strong>; albowiem to, co widzialne, jest doczesne, a to, co niewidzialne, jest wieczne.&rdquo;</span><span>&nbsp;(2 Koryntian 4:17-18).<br /><br /></span></p>
<p><span>Serce ludzkie nigdy już nie zatęskni za najwspanialszymi ziemskimi doznaniami!</span><span>&nbsp;<br /><br /></span></p>
<p><span>Założenie, iż&nbsp;Przyszły Świat&nbsp;&ndash; to nasza Ziemia, kt&oacute;ra wr&oacute;ci do stanu pierwotnej doskonałości, jest trudne do przyjęcia z innego jeszcze powodu.<br /></span></p>
<p><span>Pamiętajmy, że Ziemia, jako tw&oacute;r materialny, została stworzona dla materialnego&nbsp;&bdquo;</span><span style="color: #0000ff;">z ziemi wziętego</span><span>&rdquo;</span><span>&nbsp;człowieka (1 Mojżesza 2:7, 3:19, 1 Koryntian 15:47), i dop&oacute;ki żyjemy w tym ciele, może ona być i rzeczywiście jest &ndash; naszym domem i naszym testem, gdyż właśnie&nbsp;po to została stworzona, aby najpierw każdego doświadczyć:<br /></span></p>
<p><span><span>&bdquo;</span></span><span><span style="color: #0000ff;">B&oacute;g będzie sądził zar&oacute;wno sprawiedliwego, jak i bezbożnego&hellip;&nbsp;<strong>Ze względu na syn&oacute;w ludzkich B&oacute;g tak to urządził</strong>,&nbsp;<strong>aby ich doświadczyć&rdquo;</strong>&nbsp;</span></span><span><span>(Koheleta 3:17-18).</span></span><span><span>&nbsp;<br /><br /></span></span><span><span>&bdquo;</span></span><span><span style="color: #0000ff;">Pan wszystko uczynił dla&nbsp;swoich cel&oacute;w, nawet bezbożnego na dzień sądu&rdquo;&nbsp;</span></span><span>(Przysł&oacute;w 16:4).<br /></span>&nbsp;</p>
<p><span>Jednak przy powt&oacute;rnym przyjściu Pana, ci, kt&oacute;rzy należą do Niego, zostaną&nbsp;<strong>pozbawieni materialnych ciał</strong>&nbsp;i przemienieni w nieskazitelne, nieśmiertelne,&nbsp;<strong>duchowe ciała na wz&oacute;r Pana</strong>!<br /><br /></span></p>
<p><span>To w nich Jehoszua zabierze nas do nieba - do&nbsp;&bdquo;</span><span style="color: #0000ff;">Domu Ojca</span><span>&rdquo;</span><span>&nbsp;(Jana 14:1-3), 1 Koryntian 15:50-54, Filipian 3:20-21).<br /><br /></span></p>
<p><span style="color: #0000ff;">&bdquo;<span>I są ciała niebieskie i ciała ziemskie&hellip; (46) Wszakże nie to, co duchowe, jest pierwsze, lecz to, co cielesne, potem dopiero duchowe.&nbsp;</span><span>(47)</span><span>&nbsp;Pierwszy człowiek jest z prochu ziemi, ziemski; drugi człowiek jest z nieba.&nbsp;</span><span>(48)</span><span>&nbsp;Jaki był ziemski człowiek, tacy są i ziemscy ludzie; jaki jest niebieski człowiek, tacy są i niebiescy.&nbsp;</span><span>(49)</span><span>&nbsp;Przeto jak nosiliśmy obraz ziemskiego człowieka, tak będziemy też nosili obraz niebieskiego człowieka.&nbsp;</span><span>(50)</span><span>&nbsp;A powiadam, bracia, że ciało i krew nie mogą odziedziczyć Kr&oacute;lestwa Bożego ani to, co skażone, nie odziedziczy tego, co nieskażone.&nbsp;</span><span>(51)</span><span>&nbsp;Oto tajemnicę wam objawiam: Nie wszyscy zaśniemy, ale wszyscy będziemy przemienieni&nbsp;</span><span>(52)</span><span>&nbsp;w jednej chwili, w oka mgnieniu, na odgłos trąby ostatecznej; bo trąba zabrzmi i umarli wzbudzeni zostaną jako nie skażeni, a my zostaniemy przemienieni.&nbsp;</span><span>(53)</span><span>&nbsp;Albowiem to, co skażone, musi przyoblec się w to, co nieskażone, a to, co śmiertelne, musi przyoblec się w nieśmiertelność.&rdquo;&nbsp;</span></span><span>(1 Koryntian 15:46-53).<br /></span><span><br />Dla człowieka żyjącego w materialnym ciele &ndash; MATERIALNA ZIEMIA!<br />Dla człowieka żyjącego w duchowym ciele &ndash; DUCHOWY ŚWIAT!<br />Tak, jak są ciała ziemskie, tak są i&nbsp;&bdquo;ciała niebieskie&rdquo;.</span>&nbsp;</p>
<p><span>&bdquo;Ciało i krew&rdquo;, czyli ziemski człowiek nie może odziedziczyć Kr&oacute;lestwa Bożego.<br /><br /></span></p>
<p><span>Już w Starym Testamencie znajdujemy zapowiedź tego, że pokolenie ZIEMSKICH LUDZI ustanie:<br /></span><span style="color: #0000ff;">&bdquo;<span>Kt&oacute;ż tego dokonał i uczynił to? Kto od początku powołuje do życia pokolenia ludzkie? Ja, Pan, jestem pierwszy i Ja też będę z&nbsp;<strong>ostatnimi.&rdquo;</strong></span></span><span>&nbsp;(Izajasza 40:4).<br /></span>&nbsp;</p>
<p><span>W tym punkcie trudno zrozumieć ludzi, kt&oacute;rzy z jednej strony wierzą (i jest to wiara uzasadniona biblijnie), że wszyscy zbawieni zostaną przemienieni w ciała duchowe, a potem (wbrew Biblii i logice) twierdzą, że żyć będą na odnowionej, materialnej Ziemi!<br /><br /></span></p>
<p><span><br />&bdquo;<strong>Nowe Niebo i Nowa Ziemia</strong>&rdquo;, jest symbolem czegoś zupełnie nowego, gdyż nie nawiązuje do literalnej ziemi i nieba, a do całości stworzenia, odwołując się do tekstu z pierwszych sł&oacute;w Biblii:<br /></span><span style="color: #0000ff;">&bdquo;</span><span><span style="color: #0000ff;">Na początku stworzył B&oacute;g niebo i ziemię.</span></span><span style="color: #0000ff;">&rdquo;</span><span>, jako początku procesu stwarzania, gdyż nasze literalne niebo, B&oacute;g uczynił dopiero p&oacute;źniej</span><span style="color: #0000ff;">:<br /></span><span style="color: #0000ff;">&bdquo;</span><span><span style="color: #0000ff;">oddzielił wody pod sklepieniem od w&oacute;d nad sklepieniem; i tak się stało.&nbsp;</span></span><span><span style="color: #0000ff;">(8)</span></span><span><span style="color: #0000ff;">&nbsp;I nazwał B&oacute;g sklepienie&nbsp;<strong>niebem</strong>&rdquo;</span></span><span style="color: #0000ff;">,<span>&nbsp;</span></span><span>tak samo, jak</span><span>&nbsp;naszą literalną</span><span style="color: #0000ff;"><span>&nbsp;</span></span><span>ziemię:<br /></span><span style="color: #0000ff;">&bdquo;</span><span><span style="color: #0000ff;">niech się ukaże suchy ląd! I tak się stało.&nbsp;</span></span><span><span style="color: #0000ff;">(10)</span></span><span><span style="color: #0000ff;">&nbsp;Wtedy nazwał B&oacute;g suchy ląd&nbsp;<strong>ziemią</strong>, a zbiorowisko w&oacute;d nazwał&nbsp;<strong>morzem</strong>&rdquo;.<br /></span></span><span><br />Dlatego na przykład&nbsp;słowa z&nbsp;Psalmu 37:9-34, Mateusza 5:5 i innych, kt&oacute;re m&oacute;wią, że sprawiedliwy posiądzie ziemię, odnoszą się do symbolu &bdquo;Nowej Ziemi&rdquo; &ndash; &bdquo;Nowej Rzeczywistości&rdquo;, nowego stworzenia wszystkiego!</span><span>&nbsp;<br /><br /></span><span>Jeżeli ktoś zapyta:<br /></span><span><span style="color: #993300;">&bdquo;Dlaczego B&oacute;g miałby zniszczyć swoje cudowne dzieło - ziemię?&rdquo;</span></span><span>&nbsp;<br /><br /></span><span>Ot&oacute;ż Pan B&oacute;g zniszczy wiele ze Swych, cudownie stworzonych ludzi (2 Tesaloniczan 1:8-9), a ci SĄ CZYMŚ O WIELE WIĘKSZYM I BLIŻSZYM MU, NIŻ SKAŁY, proch ZIEMI CZY WODA (Jan 3:16)!<br /></span><span>W og&oacute;le się dziwię, jak można zadawać takie pytania, tak jakby proch ziemi był ważniejszy od ludzkiego życia&hellip;<br />Jest to także niewątpliwie dow&oacute;d na zdążanie do tego, co widzialne, ziemskie, a nie do tego co w g&oacute;rze, gdzie&nbsp;znajduje się&nbsp;prawdziwa Ojczyzna dzieci Bożych... Jest to niejako dow&oacute;d braku nowonarodzenia...</span><span><br /><br /></span><span>Jeżeli ktoś zapyta:<br /></span><span><span style="color: #993300;">&bdquo;Dlaczego Pan B&oacute;g gniewa się na ludzi, kt&oacute;rzy niszczą ziemię (Objawienie 11:18), skoro ona i tak jest skazana na zagładę?&rdquo;</span></span><span>&nbsp;<br /><br /></span><span>A dlaczego prawo cywilne ściga osoby, kt&oacute;rzy stwarzają zagrożenie dla zdrowia i życia ludzi, SKORO LUDZIE CI I TAK MUSZĄ KIEDYŚ UMRZEĆ?...<br /></span><span>Rozumiemy?</span><span>&nbsp;<br /><br /></span><span>Jeżeli ktoś powie:<br /></span><span><span style="color: #993300;">&bdquo;B&oacute;g powiedział, że ziemia będzie istnieć na wieki&rdquo;.<br /></span></span><span>&nbsp;</span></p>
<p><span>Trzeba zdać sobie sprawę, że w Biblii termin &bdquo;wieki&rdquo; oznacza jakiś odcinek czasu na przykład epokę starotestamentową, a nie dosłowne wieczne WIEKI.<br /><br />W oryginale hebrajskim użyto słowa "leolam" &ndash; "wiek" i nawet Żydzi w swym komentarzu do Księgi Wyjścia 21:6 piszą, że termin&nbsp;</span><span style="color: #993300;">&bdquo;leolam&rdquo;</span><span>&nbsp;(wiek), podobnie jak&nbsp;</span><span style="color: #993300;">&bdquo;leolamim&rdquo;</span><span>&nbsp;(wieki),&nbsp;<strong>oznacza pewien okres&nbsp;</strong>(Tora Pardes Lauder, Szemot, strona 229).<br /><br /></span></p>
<p><span>Sami sp&oacute;jrzmy na przykłady takich &bdquo;wiek&oacute;w&rdquo;:<br /></span></p>
<p><span style="color: #0000ff;">&bdquo;<span>Ziemię, na kt&oacute;rej przebywasz jako przychodzień, całą ziemię kanaanejską dam tobie i potomstwu twemu po tobie na&nbsp;<strong>wieczne</strong>&nbsp;posiadanie i będę Bogiem ich.&rdquo;</span></span><span>&nbsp;(</span><span>1 Mojżesza 17:8).<br /><br /></span></p>
<p><span style="color: #0000ff;">&bdquo;<span>obrzezany ma być; zar&oacute;wno urodzony w domu twoim jak i nabyty przez ciebie za pieniądze. I będzie przymierze moje na ciele waszym jako przymierze&nbsp;<strong>wieczne</strong>.&rdquo;</span></span><span>&nbsp;(</span><span>1 Mojżesza 17:13).<br /><br />Czy obrzezanie nadal obowiązuje, jako ustawa WIECZNA?<br /><br /></span></p>
<p><span style="color: #0000ff;">&bdquo;<span>Zrobisz też dla nich spodnie lniane dla zakrycia nagości od bioder do goleni.&nbsp;</span><span>(43)</span><span>&nbsp;Aaron i jego synowie będą je nosić, gdy będą wchodzić do Namiotu Zgromadzenia lub zbliżać się do ołtarza, aby sprawować służbę w miejscu świętym, by nie ściągnęli na siebie winy i nie pomarli. Taka jest&nbsp;<strong>wieczysta</strong>&nbsp;ustawa dla niego i dla jego potomk&oacute;w po nim.&rdquo;&nbsp;</span></span><span><span>(</span></span><span>2 Mojżesza 28:42-43).<br /><br /></span><span style="color: #0000ff;">&bdquo;<span>A to będzie dla was&nbsp;<strong>wieczną</strong>&nbsp;ustawą: W miesiącu si&oacute;dmym dziesiątego dnia tegoż miesiąca ukorzycie się i nie będziecie wykonywać żadnej pracy, zar&oacute;wno tubylec jak i obcy przybysz, kt&oacute;ry osiadł wśr&oacute;d was.&rdquo;</span></span><span>&nbsp;(</span><span>3 Mojżesza 16:29).<strong><br /><br /></strong></span></p>
<p><span style="color: #0000ff;">&bdquo;<span>Będziecie ich przekazywać po sobie na dziedziczną własność synom swoim&nbsp;<strong>na zawsze</strong>. Jako niewolnik&oacute;w mieć ich będziecie.&rdquo;</span></span><span>&nbsp;(</span><span>3 Mojżesza 25:46).<br /><br /></span></p>
<p><span style="color: #0000ff;">&bdquo;<span>W Namiocie Zgromadzenia poza zasłoną, kt&oacute;ra jest przed Skrzynią Świadectwa, będzie ją przyrządzał Aaron i jego synowie, aby od wieczora do rana świeciła przed Panem. Jest to przepis<strong>&nbsp;wieczysty</strong>&nbsp;dla wszystkich pokoleń syn&oacute;w izraelskich.&rdquo; (</span></span><span>2 Mojżesza 27:21).</span><strong><span style="color: #0000ff;"><br /><br /></span></strong></p>
<p><span style="color: #0000ff;">&bdquo;<span>Jest to ofiara za grzech.</span></span><span>&nbsp;</span><span><span style="color: #0000ff;">A ten, kt&oacute;ry zebrał popi&oacute;ł z tej jał&oacute;wki, wypierze swoje szaty i będzie nieczysty do wieczora. Będzie to przepisem&nbsp;<strong>wiecznym</strong>&nbsp;dla syn&oacute;w izraelskich i obcych przybysz&oacute;w, mieszkających wśr&oacute;d was.&rdquo;</span></span><span>&nbsp;(</span><span>4 Mojżesza 19:10).<br /><br /></span></p>
<p><span>Czy będą znowu jał&oacute;wki, ofiary, szaty, świątynia, obrzezanie, skoro to&nbsp;<strong>wieczne przepisy?</strong><br /><br /></span></p>
<p><span>Jeżeli ma ktoś trochę oliwy, to niech wyciąga wnioski, gdyż w<strong>ieki te skończyły się w momencie śmierci Jehoszua Chrystusa:</strong><br /></span><span style="color: #0000ff;">&bdquo;gdyż w takim razie musiałby cierpieć wiele razy od początku świata; ale obecnie objawił się On jeden raz u<span>&nbsp;</span><strong>schyłku wiek&oacute;w<span>&nbsp;</span></strong>dla zgładzenia grzechu przez ofiarowanie samego siebie.&rdquo;<span>&nbsp;</span></span><span>(Hebrajczyk&oacute;w 9:26).</span><span style="color: #0000ff;"><br /><br /></span><span>Obecnie termin wieki z Nowego Testamentu odnosi się do całego okresu doczesności - do momentu powrotu Pana Jehoszua.</span>&nbsp;</p>
<p><span style="color: #0000ff;">&bdquo;Tedy odpowiadając, rzekł im Jezus: Synowie<span>&nbsp;</span><strong>tego wieku<span>&nbsp;</span></strong>żenią się i za mąż wydają. (35) Ale ci, kt&oacute;rzy godni są, aby dostąpili<span>&nbsp;</span><strong>onego wieku</strong>, i powstaną od umarłych, ani się żenić, ani za mąż dawać będą.&rdquo; (</span><span>Łukasza 20:34-35 BG).<br /><br /></span></p>
<p><span>Jasne i proste?<br />Ziemia została stworzona w konkretnym celu, na wyznaczony czas &ndash; aby doświadczyć nas, materialnych ludzi, a następnie zebrać z ziemi &bdquo;pszenicę&rdquo; (dzieci Boże) i zawieść do &bdquo;stodoły&rdquo; (Domu Ojca).<br /></span><span>Dla materialnych ludzi (pierwszego człowieka) &ndash; materialna ziemia.<br /></span><span>Dla uwielbionych, przemienionych na podobieństwo Pana ludzi &ndash; Raj, duchowa rzeczywistość, prawdziwa Ojczyzna w Domu Ojca.</span>&nbsp;</p>
<p><span><br />Jeżeli ktoś znowu zapyta:<br /></span></p>
<p><span style="color: #993300;">&bdquo;Dlaczego B&oacute;g miałby niszczyć niebo, kt&oacute;re jest miejscem Jego zamieszkania?&rdquo;<br /></span>&nbsp;</p>
<p><span>Jeżeli nie wynika to z braku &bdquo;nowonarodzenia&rdquo;, to bierze się to zapewne z niezrozumienia pojęcia nieba.<br /><br /></span></p>
<p><span>Biblia m&oacute;wi nam o trzech &bdquo;niebach&rdquo;, gdzie&nbsp;<strong>pierwsze</strong>, to nasze literalne niebo widzialne gołym okiem</span><span style="color: #0000ff;">:<br /></span></p>
<p><span style="color: #0000ff;">&bdquo;Potem rzekł B&oacute;g: Niech powstanie sklepienie pośr&oacute;d w&oacute;d i niech oddzieli wody od w&oacute;d! (7) Uczynił więc B&oacute;g sklepienie, i oddzielił wody pod sklepieniem od w&oacute;d nad sklepieniem; i tak się stało. (8)<span>&nbsp;</span><strong>I nazwał B&oacute;g sklepienie niebem</strong>. I nastał wiecz&oacute;r, i nastał poranek - dzień drugi&rdquo;</span><span>&nbsp;(1 Mojżesza 1:6-8).<br /><br /></span></p>
<p><span><strong>Drugie</strong>&nbsp;niebo, czyli niebiosa niebios, to literalny wszechświat, kt&oacute;ry ciężko nam zaobserwować bez specjalistycznych narzędzi</span><span style="color: #0000ff;">:<br /></span><span style="color: #0000ff;">&bdquo;Na początku stworzył B&oacute;g<span>&nbsp;</span><strong>niebo</strong><span>&nbsp;</span>i ziemię&rdquo;<span>&nbsp;</span></span><span>(1 Mojżesza 1:1).<br /><br /></span><span style="color: #0000ff;">&bdquo;Lecz czy naprawdę zamieszka B&oacute;g z człowiekiem na ziemi? Oto<span>&nbsp;</span><span>niebios</span>a i<span>&nbsp;</span><strong>niebios</strong><strong>a<span>&nbsp;</span><span>niebios</span></strong><span>&nbsp;</span>nie mogą cię ogarnąć, a c&oacute;ż dopiero ten przybytek, kt&oacute;ry zbudowałem?!&rdquo; (</span><span>2 Kronik 6:18).</span><span style="color: #0000ff;">&nbsp;<br /><br /></span><span style="color: #0000ff;">&bdquo;Ty stworzyłeś niebiosa,<span>&nbsp;</span><strong>niebiosa niebios</strong><span>&nbsp;</span>i cały ich zastęp, ziemię i wszystko, co jest na niej, morza i wszystko, co jest w nich</span><span>&rdquo; (Nehemiasza 9:6 oraz 5 Mojżesza 10:14).</span><span style="color: #0000ff;">&nbsp;<br /><br /></span><strong><span>Trzecie niebo</span></strong><span>&nbsp;&ndash; to dopiero miejsce, w kt&oacute;rym jest umiejscawiana obecność Boża,&nbsp;<strong>Raj Boży</strong>,&nbsp;<strong>Dom Ojca</strong>,&nbsp;</span><span style="color: #0000ff;">&bdquo;przygotowany od założenia świata.&rdquo;<br /><br /></span><span>Samo słowo &bdquo;raj&rdquo; występuje tylko trzykrotnie w Biblii.<br /></span><span>Przeczytajmy te wersety i odpowiedzmy sobie, gdzie biblia umiejscawia raj:<br /></span><span><span style="color: #0000ff;">&bdquo;Znałem człowieka w Chrystusie, kt&oacute;ry przed czternastu laty - czy to w ciele było, nie wiem, czy poza ciałem, nie wiem, B&oacute;g wie - został uniesiony w zachwyceniu&nbsp;<strong>aż do trzeciego nieba</strong>. (3) I wiem, że ten człowiek - czy to w ciele było, czy poza ciałem, nie wiem, B&oacute;g wie - (4) został uniesiony w&nbsp;<strong>zachwyceniu do raju</strong>&nbsp;i słyszał niewypowiedziane słowa, kt&oacute;rych człowiekowi nie godzi się powtarzać.&rdquo;&nbsp;</span></span><span>(</span><span>2 Koryntian 12:2-4).&nbsp;</span><span>&nbsp;</span><span>&nbsp;<br /><br /></span><span>Biblia jednoznacznie umiejscawia raj w niebie, co potwierdza&nbsp;</span><span><strong>Objawienie 2:7:<br /></strong></span><span><span style="color: #0000ff;">&bdquo;Kto ma uszy, niechaj słucha, co Duch m&oacute;wi do zbor&oacute;w. Zwycięzcy dam spożywać z drzewa żywota, kt&oacute;re jest&nbsp;<strong>w raju Bożym</strong>.&rdquo;</span></span><span>&nbsp;<br /><br /></span><span>Oto trzecie - ostatnie miejsce gdzie występuje słowo raj:</span><span><span style="color: #0000ff;">&nbsp;<br />&bdquo;I rzekł mu: Zaprawdę, powiadam ci dziś będziesz ze mną w raju&rdquo; (</span></span><span>Łukasza 23:43).</span><span>&nbsp;<br /><br /></span><span>Człowiek, o kt&oacute;rym pisał Paweł nie został uniesiony w zachwyceniu do Edenu, ale do<span>&nbsp;</span></span><strong><span>Raju</span></strong><span>, gdzie czekają na zbawionych rzeczy, o kt&oacute;rych nam się nie śniło.<br />Raj to nie Eden, to coś daleko wspanialszego, to miejsce ukryte pod symbolami, wyrażeniami, takimi jak:<span>&nbsp;</span></span><span>&bdquo;Dom Ojca&rdquo;, &bdquo;Trzecie Niebo&rdquo;, &bdquo;Nowe Niebo i Nowa Ziemia&rdquo;&hellip;</span><span>&nbsp;<br /></span><span><br />Raj, do kt&oacute;rego zdążamy, Pismo Święte jednoznacznie utożsamia z niebem (trzecim niebem), rozumieli to patriarchowie wiary:<br /></span><span style="color: #0000ff;">&bdquo;Wszyscy oni poumierali w wierze, nie otrzymawszy tego, co głosiły obietnice, lecz ujrzeli i powitali je z dala; wyznali też, że są gośćmi i pielgrzymami na ziemi. (14) Bo ci, kt&oacute;rzy tak m&oacute;wią, okazują, że ojczyzny szukają. (15) I<span>&nbsp;</span><strong>gdyby mieli na myśli tę, z kt&oacute;rej wyszli, byliby mieli sposobność, aby do niej powr&oacute;cić</strong>; (16) lecz oni zdążają do lepszej, to jest<span>&nbsp;</span><strong>do niebieskiej</strong>. Dlatego B&oacute;g nie wstydzi się być nazywany ich Bogiem, gdyż przygotował dla nich miasto.&rdquo;<span>&nbsp;</span></span><span>(Hebrajczyk&oacute;w 11:13-16).</span><span style="color: #0000ff;">&nbsp;</span><span style="color: #0000ff;"><span>&nbsp;<br /><br /></span>&bdquo; Jestem<span>&nbsp;</span><strong>gościem na ziemi</strong>, Nie ukrywaj przede mną przykazań swoich!&rdquo;<span>&nbsp;</span></span><span>(Psalm 119:19).</span><span>&nbsp;<br /><br /></span><span style="color: #0000ff;">&bdquo;&hellip;<span>abyście długo żyli na ziemi, na kt&oacute;rej jesteście&nbsp;<strong>gośćmi</strong>!&rdquo;</span></span><span>&nbsp;(Jeremiasza 35:7).</span><span style="color: #0000ff;">&nbsp;<br /><br /></span><span style="color: #0000ff;">&bdquo;Lecz B&oacute;g wyzwoli duszę moją z krainy umarłych, Ponieważ<span>&nbsp;</span><strong>weźmie mnie do siebie</strong>. Sela&rdquo;<span>&nbsp;</span></span><span>(Psalm 49:16).</span><span style="color: #0000ff;">&nbsp;<br /><br /></span><span>Czy w twoim sercu drogi czytelniku r&oacute;wnież jest rozlana ta jedna, wsp&oacute;lna dla dzieci Bożych wspaniała nadzieja, kt&oacute;ra przyświecała i o kt&oacute;rej wspominali apostołowie?<br /></span><span>&bdquo;</span><strong><span style="color: #0000ff;">Nasza zaś ojczyzna jest w niebie</span></strong><span style="color: #0000ff;">, skąd też Zbawiciela oczekujemy, Pana Jezusa Chrystusa,&rdquo;<span>&nbsp;</span></span><span>(Filipian 3:20).</span><span>&nbsp;<br /><br /></span><span>Czy ty r&oacute;wnież w to uwierzyłeś?<br /></span><span>&bdquo;</span><span style="color: #0000ff;">A nie tylko za nimi proszę,<span>&nbsp;</span><strong>ale i za tymi, kt&oacute;rzy przez ich słowo uwierzą we mnie</strong></span><span style="color: #0000ff;">(24) Ojcze! Chcę, aby ci, kt&oacute;rych mi dałeś,<span>&nbsp;</span><strong>byli ze mną, gdzie Ja jestem</strong>, aby oglądali chwałę moją, kt&oacute;rą mi dałeś, gdyż umiłowałeś mnie przed założeniem świata&rdquo;<span>&nbsp;</span></span><span>(Jana 17:20, 24).</span><span>&nbsp;<br /><br /></span><span>Wspaniała obietnica, kt&oacute;rą potwierdził nam sam Syn Boży:<br /></span><span style="color: #0000ff;">&bdquo;Niechaj się nie trwoży serce wasze; wierzcie w Boga i we mnie wierzcie! (2) W<span>&nbsp;</span><strong>domu Ojca</strong><span>&nbsp;</span>mego wiele jest mieszkań; gdyby było inaczej, byłbym wam powiedział. Idę przygotować wam miejsce. (3) A jeśli p&oacute;jdę i przygotuję wam miejsce,<span>&nbsp;</span><strong>przyjdę znowu i wezmę was do siebie, abyście, gdzie Ja jestem, i wy byli</strong>.&rdquo;</span><span><span>&nbsp;</span>(Jana 14:1-3).</span><span style="color: #0000ff;">&nbsp;<br /><br /></span><span style="color: #0000ff;">&bdquo;<span>Jeśli kto chce mi służyć, niech idzie za mną, a&nbsp;<strong>gdzie Ja jestem, tam i&nbsp;sługa&nbsp;m&oacute;j będzie</strong>; jeśli kto mnie służy, uczci go Ojciec m&oacute;j.&rdquo;</span></span><span>&nbsp;(Jana 12:26).</span><span>&nbsp;<br /><br /></span><span><span style="color: #0000ff;">&bdquo;<strong>Kr&oacute;lestwo moje nie jest</strong>&nbsp;<strong>z tego świata</strong>; gdyby&nbsp;z tego świata&nbsp;było Kr&oacute;lestwo moje, słudzy moi walczyliby, abym nie był wydany Żydom; bo właśnie&nbsp;<strong>Kr&oacute;lestwo moje nie jest stąd</strong>&rdquo;&nbsp;</span></span><span>(Jana 18:36).</span><span>&nbsp;</span></p>
<p><span><br />Nasz Zbawiciel zdecydowanie potwierdził także to, że, na pewno nie będziemy mieli ziemskich &ndash; cielesnych ciał:<br /></span></p>
<p><span style="color: #0000ff;">&bdquo;I rzekł do nich Jezus: Synowie tego świata żenią się i za mąż wychodzą, (35) lecz ci, kt&oacute;rzy zostają uznani za godnych dostąpienia tamtego świata<span>&nbsp;</span><strong>i zmartwychwstania</strong>,<span>&nbsp;</span><strong>ani się nie żenią, ani za mąż nie wychodzą.</strong><span>&nbsp;</span>(36) Gdyż już nie mogą umrzeć, są bowiem r&oacute;wni aniołom, a jako uczestnicy zmartwychwstania są synami Bożymi.&rdquo;</span><span><span>&nbsp;</span>(Łukasza 20:34-38).<br /></span><span><br />Rozumie to każdy, kto się z Boga narodził, gdyż&nbsp;</span><span style="color: #0000ff;">&bdquo;</span><span style="color: #0000ff;">jeśli się ktoś nie narodzi z wody i z Ducha, nie może wejść do kr&oacute;lestwa Bożego&rdquo;.</span><span style="color: #0000ff;">&nbsp;</span></p>
<p><span><br />Nauka o ustanowieniu tysiąc letniego Kr&oacute;lestwa na ziemi po powrocie Pana, jak i podział na klasy niebiańską i ziemską jest sprzeczna ze Słowem Bożym.<br /><br />Jehoszua wyraźnie powiedział, że chce, aby wszyscy powołani do jednej nadziei, przebywali razem z Nim, dlaczego mu nie wierzyć?<br /></span><span><strong><span><br /></span></strong></span><span><br />Czasami problem rodzi się r&oacute;wnież w momencie, kiedy wizje prorok&oacute;w Starego Testamentu pr&oacute;bujemy wcisnąć w jasne nauczanie Nowego Testamentu, zapominając, że swoje wypełnienie znalazły w Chrystusie.<br />Dochodzimy w ten spos&oacute;b do paradoks&oacute;w (Zobacz artykuł &bdquo;Wizje Izajasza&rdquo;).<br /></span><span><span style="color: #800000;"><strong><a href="https://mojabiblia.github.io/j/26.html" style="color: #000020;"><u>https://mojabiblia.github.io/j/26.html</u></a></strong><br /><br /></span></span><span>Stary Testament kierował wzrok na nadchodzącego Chrystusa.<br /></span><span><span style="color: #0000ff;">&bdquo;Przykazał nam też, abyśmy ludowi głosili i składali świadectwo, że On jest ustanowionym przez Boga sędzią żywych i umarłych.&nbsp;</span></span><span><span style="color: #0000ff;">(43)</span></span><span><span style="color: #0000ff;">&nbsp;<strong>O nim to świadczą wszyscy prorocy</strong>, iż każdy, kto w niego wierzy, dostąpi odpuszczenia grzech&oacute;w przez imię jego.&rdquo;&nbsp;</span></span><span><span>(</span></span><span>Dzieje 10:42-43).<br /></span>&nbsp;</p>
<p><span>W Synu Bożym wszystkie proroctwa znalazły swoje wypełnienie:<br /></span></p>
<p><span>&bdquo;</span><span><span style="color: #0000ff;">Ale teraz niezależnie od zakonu objawiona została sprawiedliwość Boża, o kt&oacute;rej&nbsp;<strong>świadczą zakon i prorocy&rdquo;&nbsp;</strong></span></span><span>(Rzymian 3:22).<br /></span>&nbsp;</p>
<p><span>&bdquo;</span><span style="color: #0000ff;">Bo<span>&nbsp;</span><strong>obietnice</strong><strong><span>&nbsp;</span>Boże</strong>, ile ich było,<span>&nbsp;</span><strong>w nim znalazły swoje "Tak</strong>"<span>&nbsp;</span></span><span>(2 Koryntian 1:20).<br /></span></p>
<p><span>&nbsp;</span></p>
<p><span style="color: #0000ff;">&bdquo;<span>I&nbsp;<strong>wszyscy prorocy</strong>, począwszy od Samuela, kt&oacute;rzy kolejno m&oacute;wili,&nbsp;<strong>zapowiadali te dni</strong>.&rdquo;</span></span><span>&nbsp;(Dzieje 3:22).<br /><br /></span></p>
<p><span>Wszystkie proroctwa Starego Testamentu odnosiły się do czas&oacute;w sprzed ziemskiej działalności Jehoszua, do Jego ziemskiej działalności oraz do rzeczywistości, kt&oacute;ra zaistniała zaraz po Jego ziemskiej działalności (często poprzez alegoryczne obrazy), a nie wybiegały dalej, tj. do momentu powt&oacute;rnego przyjścia Syna Bożego!<br />Te rzeczy zostały objawione apostołom, a p&oacute;źniej nam poprzez spisanie ich w kanonie Nowego Testamentu.<br /></span><span><span style="color: #0000ff;">&bdquo;<strong>Do czas&oacute;w Jana</strong>&nbsp;<strong>był zakon i prorocy</strong>, od tego czasu jest zwiastowane Kr&oacute;lestwo Boże&rdquo;</span></span><span>&nbsp;(Łukasza 16:16).</span><span>&nbsp;<br /><br /></span><span>Zrozummy to i czerpmy wiedzę z przeszłości (ST), gdyż:<br /></span><span style="color: #0000ff;">&bdquo;</span><span style="color: #0000ff;">Cokolwiek, bowiem przedtem napisano, dla naszego pouczenia napisano, abyśmy przez cierpliwość i przez pociechę z Pism nadzieję mieli.&rdquo;</span><span>&nbsp;(Rzymian 15:4).<br /><br /></span><span>Pamiętając, że c</span><span>ałe Pismo jest natchnione, ale<span>&nbsp;</span><strong>pełnia objawienia i prawdy</strong><span>&nbsp;</span>jest w<span>&nbsp;</span><strong>słowach Chrystusa</strong>, kt&oacute;ry był i jest &bdquo;światłością świata&rdquo;.&nbsp;</span><span style="color: #0000ff;">&nbsp;<br /></span><span><span style="color: #0000ff;"><br /><em>Zobacz ciąg dalszy w Części 2:<br /><strong><a href="https://mojabiblia.github.io/j/66.html" style="color: #000020;">https://mojabiblia.github.io/j/66.html</a></strong></em></span></span></p>
<p><span><span style="color: #0000ff;"><span style="color: #ffffff; 'helvetica neue', helvetica, arial, sans-serif;font-size: 14pt; font-style: normal; font-variant: normal; font-weight: 400; letter-spacing: normal; text-align: left; text-decoration: none; 0px;text-transform: none; white-space: normal; word-spacing: 0px;"><strong style="font-weight: bold;">.</strong></span></span></span></p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=62" style="text-decoration: none;">https://jehoszua.ddv.pl/readarticle.php?article_id=62</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883823&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z08b6e240a7z</p>
</div>
</body>
