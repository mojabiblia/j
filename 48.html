<html lang="pl-PL">
<head>
<meta charset="UTF-8" />
<title>Rozdział 13 (cz.3)</title>

<meta name="description" content="Rozdział 13 (cz.3) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<meta property="og:locale" content="pl_PL" />
<meta property="og:type" content="website" />
<meta property="og:title" content="Rozdział 13 (cz.3)" />
<meta property="og:description" content="Rozdział 13 (cz.3) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Rozdział 13 (cz.3)</h1>
</div>

  
<p><span><span><em>CZĘŚĆ 3, ciąg dalszy&nbsp;Rozdziału 13<br /><br /></em></span></span><span><span><br /><span style="color: #0000ff;">&bdquo;I czyni wielkie cuda, tak, że i ogień z nieba spuszcza na ziemię na oczach ludzi.&rdquo;</span>&nbsp;<br /><br />Bestia nie czyniła dosłownie cud&oacute;w, ale okłamywała ludzi, wmawiając im, że na przykład RELIKWIE, kt&oacute;re posiadają, takowe czynią.<br />&nbsp;</span></span></p>
<p><span><span>Jeszcze większe kłamstwo - bluźnierstwo (obecne do dziś), to rzekomy &bdquo;cud&rdquo;&nbsp;</span></span><span>przeistoczenia, przemienienia hostii (opłatka) oraz wina mszalnego</span><span>&nbsp;przez w&nbsp;<strong>realne&nbsp;</strong>ciało i&nbsp;krew&hellip;<br /></span></p>
<p><span>Choć początki tej bajki sięgają już 787 roku (Sob&oacute;r Nicejski II), to dopiero na IV Soborze Laterańskim w&nbsp;1215 roku zostało to oficjalnie sformułowane i&nbsp;kanonizowane przez papieża Innocentego III, jako dogmat, o kt&oacute;rym&nbsp;"orzeka":<br /></span></p>
<p><span><span><span style="color: #800000;">&bdquo;Wierzyć, że jest to tylko przemiana symboliczna to gorsze odstępstwo niż zakwestionować fakt zmartwychwstania.&rdquo;</span>&nbsp;<br /><br />Jak orzekł Sob&oacute;r Trydencki 1545-1563:<br /><span style="color: #800000;">&bdquo;Jeżeli ktokolwiek zaprzeczy, że ciało i&nbsp;krew razem z&nbsp;duszą i&nbsp;B&oacute;stwem naszego Pana Jezusa Chrystusa, a&nbsp;więc cały Chrystus są prawdziwe, rzeczywiste i&nbsp;cieleśnie obecne w&nbsp;sakramencie Przenajświętszej Eucharystii i&nbsp;jeżeli twierdzi, że jest On tam tylko w&nbsp;spos&oacute;b symboliczny &mdash;&nbsp;<strong>to niech będzie przeklęty</strong>!&rdquo;</span>&nbsp;(KANON I).<br /><br /><span style="color: #800000;">&bdquo;Jeżeli ktokolwiek będzie twierdził, że Chrystus &mdash; jednorodzony Syn Boga nie powinien być czczony w&nbsp;świętym sakramencie Eucharystii i&nbsp;publicznie uwielbiony (w Latrii), i&nbsp;że nie należy Mu oddawać czci w&nbsp;zewnętrznych, uroczystych procesjach zgodnie z&nbsp;chwalebnymi i&nbsp;powszechnymi obrzędami i&nbsp;zwyczajami Kościoła Świętego, i&nbsp;że uwielbiający Go są bałwochwalcami &mdash;&nbsp;<strong>niech będzie przeklęty</strong>!&rdquo;</span>&nbsp;(KANON IV).<br /><br />Bestia nie ściągała także literalnego ognia z nieba, natomiast z polecenia papieży głosiła, że każdy, kto się im nie podporządkuje&nbsp;<strong>ściągnie na siebie ogień gniewu Bożego</strong>, będzie się smażył w piekle itp., itd.<br /><span style="color: #800000;">&bdquo;Święty Kości&oacute;ł katolicki (...) niezłomnie wierzy, wyznaje i głosi, że nikt, kto pozostaje&nbsp;<strong>poza Kościołem katolickim</strong>, nie tylko poganin, ale także Żyd, heretyk, schizmatyk, nie może być uczestnikiem życia wiecznego, lecz&nbsp;<strong>p&oacute;jdzie w ogień wieczny zgotowany diabłu i jego aniołom&rdquo;&nbsp;</strong></span>(Sob&oacute;r florencki z 1442 roku).&nbsp;<br /><br />Ogień prześladowań trafiał w bogobojnych ludzi, z rozkazu papieża, poprzez bestię z ziemi, kt&oacute;ra była świeckim aparatem wykonawczym, co najwyraźniej widać choćby na przykładzie inkwizycji.<br /><br />Bestia dwurożna krzewiła&nbsp;<strong>wiarę katolicką</strong>&nbsp;<strong>ogniem i mieczem</strong>&nbsp;ze szczeg&oacute;lnym zapałem, posługując się krzyżem, jako literalnym znakiem &bdquo;znamienia bestii&rdquo; &ndash; wiary w trzech bog&oacute;w.&nbsp;<br />Papieże zyskali większą władzę, tak, że sami mianowali i koronowali kr&oacute;li. Jeżeli ktoś się nie podporządkował papieżowi nie miał szans zostać kr&oacute;lem. Ten, kto nie podporządkował się papieżowi absolutnie i nie przyjął znamienia bestii był uznawany za heretyka, kt&oacute;rego okrutnie torturowano, aby w końcu spalić stosie, tylko, dlatego, że wierzył w&nbsp;<strong>Jednego prawdziwego Boga</strong>&nbsp;lub po prostu&nbsp;<strong>nie pokłonił się</strong>&nbsp;<strong>przed krzyżem</strong>&nbsp;lub &bdquo;<strong>papieżem</strong>&rdquo;.&nbsp;&nbsp;&nbsp;<br /><br /><span style="color: #0000ff;">&bdquo;</span><span style="color: #0000ff;">I zwodzi mieszkańc&oacute;w ziemi znakami, kt&oacute;re jej dano uczynić przed Bestią, m&oacute;wiąc mieszkańcom ziemi, by wykonali&nbsp;<strong>obraz Bestii</strong>,&nbsp;<strong>kt&oacute;ra otrzymała cios mieczem, a ożyła</strong>.&nbsp;</span><span style="color: #0000ff;">(15)</span><span style="color: #0000ff;">&nbsp;I dano jej, by duchem obdarzyła obraz Bestii, tak, iż nawet przem&oacute;wił obraz Bestii, i by sprawił, że wszyscy zostaną zabici, kt&oacute;rzy nie oddadzą pokłonu obrazowi Bestii.&rdquo;</span>&nbsp;(Objawienie 13:14-15 BT).&nbsp;<br /><br />&bdquo;<span style="color: #ff6600;">Obraz bestii</span>&rdquo;.&nbsp;<br /><br />Czym jest obraz bestii?<br />To jest naprawdę proste i nie budzi żadnych wątpliwość, jeżeli się spojrzy wstecz do historii.&nbsp;<br />Pamiętamy, jaka głowa bestii otrzymała cios mieczem?<br />Oczywiście Cesarstwo Zachodnio Rzymskie w 476 roku.&nbsp;<br /><br />Jako słowo &bdquo;<span style="color: #0000ff;">obraz&rdquo;,&nbsp;</span>użyto tutaj greckiego słowa &bdquo;<strong><span style="color: #800000;">EIKON</span></strong>&rdquo; &ndash; tego samego słowa, kt&oacute;re padło z ust Jehoszua, kiedy m&oacute;wił o cesarstwie rzymskim:<br /><span style="color: #0000ff;">&bdquo;Pokażcie Mi monetę podatkową! Przynieśli Mu&nbsp;<strong>denara</strong>.&nbsp;</span><span style="color: #0000ff;">(20)</span><span style="color: #0000ff;">&nbsp;On ich zapytał: Czyj jest ten&nbsp;<strong>obraz&nbsp;</strong></span><strong><span style="color: #800000;">(EIKON)</span></strong><strong><span style="color: #0000ff;">&nbsp;i napis</span></strong><span style="color: #0000ff;">?&nbsp;</span><span style="color: #0000ff;">(21)</span><span style="color: #0000ff;">&nbsp;Odpowiedzieli:&nbsp;<strong>Cezara</strong>.&rdquo;</span>&nbsp;(Mateusza 22:19-20).&nbsp;<br /><br /><span style="color: #0000ff;">&bdquo;Pokażcie Mi&nbsp;<strong>denara</strong>. Czyj nosi&nbsp;<strong>obraz&nbsp;</strong></span><strong><span style="color: #800000;">(EIKON)</span></strong><strong><span style="color: #0000ff;">&nbsp;</span></strong><span style="color: #0000ff;">&nbsp;i&nbsp;<strong>napis</strong>? Odpowiedzieli:&nbsp;<strong>Cezara</strong>&rdquo;&nbsp;</span>(Łukasza 20:24 BT).&nbsp;<br /><br />A teraz wejrzyjmy w historię.<br />Dzięki wsp&oacute;łpracy papiestwa oraz &bdquo;Bestii z ziemi&rdquo;, powstały podwaliny pod OBRAZ BESTII już w 800 roku, kiedy wierzono, że odrodziło się &bdquo;<strong><span style="color: #800000;">Święte Cesarstwo Rzymskie</span></strong>&rdquo;.&nbsp;<br /><br />Akt koronacji Karola Wielkiego przez papieża odbył się w Rzymie. Do koronacji doszło na 25 grudnia 800 roku. Idea cesarstwa rzymskiego nadal trwała i była niezwykle pociągająca tak dla władzy świeckiej, jak i duchowej. W podręczniku historii powszechnej czytamy:<br /><span style="color: #800000;">&bdquo;W roku 800 uważano, że odrodzone zostało&nbsp;<strong>antyczne cesarstwo</strong>. Nawiązanie do antyku potwierdza srebrny&nbsp;<strong>denar</strong>&nbsp;Karola Wielkiego wybity kilka lat po koronacji.&nbsp;<strong>Cesarz na głowie</strong>&nbsp;nie ma korony kr&oacute;l&oacute;w frankijskich, lecz&nbsp;<strong>starożytny wieniec</strong>. A podpis pod jego wizerunkiem brzmi: &bdquo;<strong>Karolus Imperator Augustus</strong>&rdquo;, co oznacza, że przejął tytulaturę starożytnych cesarzy rzymskich&rdquo;</span>. (Historia powszechna VIII/IX wiek).&nbsp;<br /><br /><span style="color: #800000;">&bdquo;Gdy około roku osiemsetnego w Europie odrodziła się uniwersalistyczna idea cesarstwa zachodnio-rzymskiego, papież (Leon III) koronował Karola Wielkiego na&nbsp;<strong>Cesarza &bdquo;Rzymskiego</strong>&rdquo;, co symbolizowało faktyczne&nbsp;<strong>odrodzenie Imperium Romanum</strong>.&rdquo;</span>(Historia powszechna VIII/IX wiek).&nbsp;<br /><br /><span style="color: #800000;">&bdquo;</span><span style="color: #800000;">Należy pamiętać, że ciągłość instytucjonalna cesarstwa rzymskiego formalnie nigdy nie została przerwana.&nbsp;</span><span style="color: #800000;">Przyjęcie godności&nbsp;<strong>cesarza rzymskiego</strong>&nbsp;najpierw przez&nbsp;<strong>Karola Wielkiego w 800 roku</strong>, a potem&nbsp;<strong>Ottona I w 962</strong>&nbsp;należy traktować, jako&nbsp;<strong>odnowienie realnego Cesarstwa Rzymskiego</strong>, jednakże na płaszczyźnie ideologiczno-formalnej było to jedynie przekazanie owej godności, nigdy niezarzuconej, w nowe ręce. Wsp&oacute;łczesna historiografia uznaje datę&nbsp;<strong>962 roku</strong>, jako&nbsp;<strong>początek istnienia Świętego Cesarstwa Rzymskiego</strong>&nbsp;z uwagi na to, że od tego momentu tytuł cesarzy rzymskich dla świata zachodniego został na trwałe związany z&nbsp;<strong>tronem niemieckim</strong>&rdquo;&nbsp;</span>(Historia powszechna VIII/IX wiek).&nbsp;<br /><br />Państwo Frank&oacute;w za rząd&oacute;w Karola Wielkiego, kt&oacute;ry w 800 roku został koronowany na cesarza rzymskiego, fanatycznie starało się &bdquo;nawracać&rdquo; państwa Europy na katolicyzm.&nbsp;Stało się największą potęgą i jedyną liczącą się siłą w Europie Zachodniej, zaś jego podział w 843 doprowadził do powstania ważnych kraj&oacute;w europejskich, miedzy innymi&nbsp;<strong>Francji i Niemiec</strong>&nbsp;(dw&oacute;ch rog&oacute;w bestii z ziemi), przy czym,&nbsp;<strong>tytuł cesarski został na trwałe związany z władcami Niemiec</strong>, kt&oacute;re przez długi okres sprawowały władzę, jako&nbsp;<strong>Święte Imperium Rzymskie&nbsp;</strong>Narodu Niemieckiego (II Rzesza).&nbsp;<br /><br />Trzeba zaznaczyć, że nazwa &bdquo;<span style="color: #800000;">Święte Cesarstwo Rzymskie Narodu Niemieckiego</span>&rdquo;, pojawiła się dopiero w latach siedemdziesiątych XV wieku i nigdy nie była nazwą oficjalną, a nazwą ludową.<strong>&nbsp;<br /><br /></strong><strong>Cały czas nazwą oficjalną było</strong>&nbsp;&bdquo;<strong><span style="color: #800000;">Święte Cesarstwo Rzymskie&rdquo;.</span></strong>&nbsp;<br /><br />W roku 800 powstały podwaliny OBRAZU BESTII, czyli ŚWIĘTEGO CESARSTWA RZYMSKIEGO, kt&oacute;ry zaistniał na dobre dopiero w&nbsp;<strong>962 roku</strong>.<br /><span style="color: #800000;">&bdquo;2 lutego&nbsp;<strong>962 roku</strong>&nbsp;w kościele świętego Piotra, papież Jan XII koronował&nbsp;<strong>Ottona na cesarza</strong>. Tym sposobem&nbsp;<strong>powstało państwo nazywane Świętym Cesarstwem Rzymskim</strong>&nbsp;Narodu Niemieckiego, nawiązujące do Imperium Rzymskiego. Największą ambicją Ottona było podporządkowanie sobie całego świata chrześcijańskiego. Rozpoczęło się od r&oacute;wnie okrutnej chrystianizacji Słowian, jak niegdyś Karol Wielki wobec Sas&oacute;w.&rdquo;</span><span style="color: #800000;">&nbsp;<br /><br /></span>Stało się to dzięki połączeniu sił Ottona I oraz Wschodniego Cesarstwa Bizantyjskiego.Nastąpiło odrodzenie &ndash; asymilacja Wschodu i Zachodu.&nbsp;<br /><span style="color: #800000;">&bdquo;Podczas trzeciej wyprawy do Włoch, w roku 966, Otton I nawiązał układy z Bizancjum.</span><span style="color: #800000;">Akcję tę ukończył nowy tryumf, jakim było małżeństwo jego syna Ottona II z bizantyjską księżniczką Teofano, co r&oacute;wnało się uznaniu niemieckiego władcy Rzymu wsp&oacute;łrządcą przez &bdquo;autentycznych&rdquo; rzymskich cesarzy Wschodu.</span><span style="color: #800000;">Wobec &oacute;wczesnej potęgi Niemiec brakło siły politycznej, kt&oacute;ra mogłaby zakwestionować ten związek, tak, więc panowali cesarze &bdquo;rzymscy&rdquo; na tronie niemieckim.&rdquo;&nbsp;</span>(<span style="color: #000000;">Benedykt Zientara</span>, &bdquo;<span style="color: #000000;">Historia powszechna średniowiecza, strona 108).<br /><br /></span></span></span></p>
<p><img src="pics/48_1.png" alt="48_1" class="inline"/></p>
<p></p>
<p><img src="pics/48_2.png" alt="48_2" class="inline"/></p>
<p><span><span><br />Mało tego, proroctwo to wypełniło się w tym samym okresie r&oacute;wnież na innym podłożu, mianowicie w&nbsp;</span></span><strong><span>787</span></strong><span>&nbsp;<strong>roku&nbsp;</strong>- Sob&oacute;r w&nbsp;Nicei&nbsp;<strong>dopuścił kult krzyża</strong>, relikwii i&nbsp;<strong>obraz&oacute;w</strong>&nbsp;świętych, choć jeszcze synod w&nbsp;Elwirze (306 rok) orzekł, że &bdquo;</span><span style="color: #800000;">nie należy czcić obraz&oacute;w, ani modlić się przed nimi</span><span>&rdquo;.<br /></span></p>
<p><span><span><span style="color: #000000;"><br />W roku 787 wdowa po kolejnym cesarzu wschodnio - rzymskim (bizantyjskim) Leonie IV - Irena (odbierająca w kościele prawosławnym i katolickim cześć, jako święta) oślepia swojego syna Konstantyna VI, kt&oacute;ry po osiągnięciu pełnoletniości chciał ją odsunąć od władzy. Jako zwolenniczka czci obraz&oacute;w zwołuje ona sob&oacute;r powszechny, w celu narzucenia cesarstwu swoich przekonań.<br />Sob&oacute;r Nicejski II zakończono uroczyście 23 października 787 roku w&nbsp;Konstantynopolu, w&nbsp;pałacu cesarskim Magnaura. Irena i&nbsp;Konstantyn VI podpisali tom zawierający oficjalne określenie prawomocności kultu ikon, jako władcy państwa.<br /><br />Oto dwa z postulat&oacute;w soboru:<br /></span></span></span></p>
<p><strong><span style="color: #800000;">&bdquo;III.</span></strong><span style="color: #800000;"><span>&nbsp;</span>Jeżeli ktoś nie oddaje czci tym obrazom, uczynionym w imieniu Pana i Jego świętych - niech będzie wyłączony. Jeżeli ktoś odrzuca wszelką Tradycję kościelną, pisaną czy niepisaną - niech będzie wyłączony.&rdquo;<span>&nbsp;</span></span><span>(Anatematyzmy w sprawie świętych obraz&oacute;w).<br /><br /></span></p>
<p><strong><span style="color: #800000;">&bdquo;14.</span></strong><span style="color: #800000;"><span>&nbsp;</span>W&nbsp;ten oto spos&oacute;b, postępując jakby kr&oacute;lewską drogą za Bożą nauką naszych świętych Ojc&oacute;w i&nbsp;za Tradycją Kościoła katolickiego &mdash;&nbsp;wiemy przecież, że w&nbsp;nim przebywa Duch Święty &mdash;&nbsp;<strong>orzekamy</strong><span>&nbsp;</span>z&nbsp;całą dokładnością i&nbsp;z troską o&nbsp;wiarę, że<span>&nbsp;</span><strong>przedmiotem kultu</strong><span>&nbsp;</span><strong>powinny być</strong><span>&nbsp;</span>nie tylko wizerunki drogocennego i&nbsp;ożywiającego<span>&nbsp;</span><strong>Krzyża</strong>, lecz tak samo czcigodne i&nbsp;święte<span>&nbsp;</span><strong>obrazy</strong><span>&nbsp;</span>malowane&rdquo;<span>&nbsp;</span></span><span>(Dekret wiary).<br /></span></p>
<p><span><span><span style="color: #000000;"><br />Następstwem tej zmiany w przykazaniach Bożych, jest trwający do dziś&nbsp;<strong>kult KRZYŻA</strong>, relikwii i&nbsp;obraz&oacute;w.<br /><br />Połączmy, zatem kult KRZYŻA i koronę CESARSKĄ z tamtego okresu i proszę:<br /><br /></span></span></span></p>
<p><img src="pics/48_3.png" alt="48_3" class="inline"/></p>
<p><span><span><span style="color: #000000;"><br /><br /><br /></span></span></span></p>
<p><span>Posługiwali się tą koroną obdarowani godnością cesarską &ndash; nowi &bdquo;cesarze rzymscy&rdquo;, miała ona oznaczać instytucjonalną oraz ideową ciągłość pomiędzy uniwersalnym i &bdquo;chrześcijańskim&rdquo; cesarstwem rzymskim.<br /></span></p>
<p><span><span><span style="color: #000000;"><br />Kolejne niesamowite i precyzyjne wypełnienie proroctw Bożych &ndash; wszechmądrość i wszechwiedza Boga jest powalająca&hellip;<br /><br /><span style="color: #0000ff;">&bdquo;wszyscy zostaną zabici, kt&oacute;rzy nie oddadzą pokłonu obrazowi Bestii&rdquo;.<br /></span><br /></span></span></span></p>
<p><img src="pics/48_4.png" alt="48_4" class="inline"/></p>
<p><span><span><span style="color: #000000;"><br /><br />Do XI wieku wszystkie niemal kraje Europy, począwszy od zachodniej, przez p&oacute;łnocną, a skończywszy na środkowej i wschodniej otworzyły swe granice dla KATOLICYZMU i papieży,&nbsp;kt&oacute;rzy odcisneli piętno na wszystkich dziedzinach ludzkiej aktywności w średniowiecznej Europie, wpływali na życie polityczne i kształtowali światopogląd epoki,&nbsp;wytyczając normy i surowo tępiąc tych, kt&oacute;rzy od nich odstępowali, czyli &bdquo;<strong>heretyk&oacute;w&rdquo;</strong>.<br /><br />Papież miał w swych rękach niemal absolutną władzę.<br />&nbsp;</span></span></span></p>
<p><span><span>Papiestwo zawsze stało na stanowisku piętnastowiecznego soborowego dekretu florenckiego z 1442 roku, kt&oacute;ry głosił:<br /></span></span></p>
<p><span><span><span style="color: #000000;"><span style="color: #800000;">&bdquo;Święty Kości&oacute;ł katolicki (...) niezłomnie wierzy, wyznaje i głosi, że nikt, kto pozostaje poza Kościołem katolickim, nie tylko poganin, ale także Żyd, heretyk, schizmatyk, nie może być uczestnikiem życia wiecznego, lecz&nbsp;<strong>p&oacute;jdzie w ogień wieczny zgotowany diabłu i jego aniołom</strong>&nbsp;(Mt 25. 41), chyba, że zanim zakończy życie, zostanie przyjęty do niego.&nbsp;</span><span style="color: #800000;">Bowiem związek z ciałem Kościoła jest tak wielkiej wagi, że sakramenty Kościoła pomocne są do zbawienia tylko dla tych, kt&oacute;rzy w nim pozostają... A nikt nie może być zbawiony, niezależnie od tego, jak wiele jałmużny udzielał, nawet, jeśli przelał swoją krew w imię Chrystusa, o ile nie pozostaje&nbsp;<strong>na łonie i w</strong>&nbsp;<strong>jedności z Kościołem katolickim</strong>&rdquo;.<br /></span>&nbsp;</span></span></span></p>
<p><span>W&nbsp;<strong>XI wieku</strong>&nbsp;miał miejsce także inny ważny dla dziej&oacute;w kościoła i &bdquo;chrześcijaństwa&rdquo; proces - narodziła się idea&nbsp;<strong>wypraw krzyżowych.<br /></strong></span></p>
<p><span><span><span style="color: #000000;">&nbsp;</span></span></span></p>
<p><span>Należy zwr&oacute;cić uwagę na słowo KRZYŻOWYCH &ndash; gdyż właśnie, KRZYŻ stał się literalnym SZTANDAREM Bestii z Morza i synonimem wiary w TRZECH BOG&Oacute;W.<br /></span></p>
<p><span><span><span style="color: #000000;">&nbsp;</span></span></span></p>
<p><span>Kluczowe znaczenie miał synod w&nbsp;Clermont&nbsp;z&nbsp;<strong>1095 roku,</strong>&nbsp;na kt&oacute;rym Urban II, &oacute;wczesny papież wezwał chrześcijan do &bdquo;<strong>świętej wojny</strong>&rdquo; przeciw Turkom. Papiestwo liczyło na korzyści, jakie miały mu przynieść krucjaty, miedzy innymi poszerzyłoby się terytorium, podległe &bdquo;rzymskiemu biskupowi&rdquo;.<br /></span></p>
<p><span><span><span style="color: #000000;">&nbsp;</span></span></span></p>
<p><span>Papiestwu udało się zaangażować w ruch krzyżowy władc&oacute;w świeckich (osobiście przewodzili trzeciej&nbsp;<strong><a href="https://www.bryk.pl/slowniki/slownik-wyrazow-obcych/244698-krucjata-wl-crociata-wyprawa-krzyzowa" style="color: #000020;"><span style="color: #303030;">krucjacie</span></a></strong>), europejskie rycerstwo i ludność chłopską. W wyprawie z 1212 roku wzięły udział nawet dzieci - wyprawa zakończyła się&nbsp;<strong><a href="http://www.bryk.pl/s%C5%82owniki/s%C5%82ownik_historyczny/88651-tragedia.html" style="color: #000020;"><span style="color: #303030;">tragedią</span></a></strong>.</span></p>
<p><span><span><span style="color: #000000;">Krucjaty przyczyniły się tylko do rozbudzenia&nbsp;<strong><a href="https://www.bryk.pl/slowniki/slownik-wyrazow-obcych/242948-fanatyzm-lac-fanaticus-natchniony-przez-bogow-szalony" style="color: #000020;"><span style="color: #303030;">fanatyzmu</span></a></strong>&nbsp;religijnego i nietolerancji.<br /><br />Przestępstwa&nbsp;papiestwa przeciwko Bogu i Jego Prawdzie nie mają sobie r&oacute;wnych, a jego zbrodnie przeciwko dzieciom Bożym są straszne.<br /></span></span></span></p>
<p><span>Tak zwana&nbsp;<strong>&bdquo;święta inkwizycja&rdquo;</strong>&nbsp;miała cały arsenał najwymyślniejszych, bestialskich narzędzi tortur i sposob&oacute;w dbając o to, by nie umierali zbyt szybko.<br /></span></p>
<p><span><span><span style="color: #000000;">&nbsp;</span></span></span></p>
<p><span>Idea inkwizycji zrodziła się już w IV wieku, gdy chrześcijaństwo stało się oficjalną religią państwa (380 rok).<br /></span></p>
<p><span><span><span style="color: #000000;">Od tego czasu kości&oacute;ł prześladował przy pomocy świeckiego aparatu władzy, kt&oacute;ry był na jego usługach.<br /><br />W 1252 roku papież Innocenty IV zatwierdził bullą &bdquo;<span style="color: #800000;">Ad extirpanda</span>&rdquo; użycie tortur i głodu wobec posądzonych o herezję.</span></span></span></p>
<p><span>Diabeł podsycił moc prześladowania, by męczono i mordowano lud Boży w r&oacute;żny wymyślny spos&oacute;b. Inkwizytorzy, zwykle dominikanie, posługiwali się takimi metodami jak wykręcanie i łamanie kości, wyrywanie paznokci, miażdżenie palc&oacute;w i głowy, oślepianie, przypiekanie rozpalonym żelazem.<br /></span></p>
<p><span><span><span style="color: #000000;">Wierni ginęli wtedy w lochach z głodu, ścinano ich, i palono na stosach, zdzierano z nich sk&oacute;rę, łamano kołem, ściskano stopy w &bdquo;żelaznym bucie&rdquo;, rozdzierano końmi, wyrywano języki, wyłupiano oczy.<br />&nbsp;</span></span></span></p>
<p><span>Dodatkową motywacją dla władz świeckich, aby palić na stosie ludzi skazanych przez inkwizytor&oacute;w było przekazanie im części mienia oskarżonego o herezję.<br /></span></p>
<p><span><span><span style="color: #000000;">Mienie jego rodziny było konfiskowane, a dzieci nie miały prawa piastować żadnego urzędu. W ten spos&oacute;b skazywano rodzinę tzw. &bdquo;heretyka&rdquo; na nędzę, aby odstraszyć ludzi od porzucania kościoła.<br />&nbsp;W tym samym czasie organizowane są wspomniane&nbsp;<strong>&bdquo;wyprawy krzyżowe&rdquo;</strong>, kt&oacute;re niosły cierpienie i nędzę, zniszczenie i śmierć kolejnym setkom tysięcy istnień ludzkich zar&oacute;wno na Zachodzie, jak i na Wschodzie.<br />Mordując Boże dzieci odstępczy kości&oacute;ł starał się dodatkowo zniszczyć im opinię - przedstawiano ich, jako odstępc&oacute;w i heretyk&oacute;w, przypisując im wszelkiego rodzaju zdrożne postępki i praktyki, posądzając o niemoralność bądź wprost konszachty z diabłem.<br /><br />Kości&oacute;ł przez bardzo długi okres prześladował i skazywał na stos chrześcijan, nawet za posiadanie, czytanie nie m&oacute;wiąc już o rozprowadzaniu czy przepisywaniu fragment&oacute;w Pisma Świętego.<br />Ci, kt&oacute;rzy to czynili byli bezlitośnie prześladowani, jak na przykład Miguel Servet lub William Tyndale, kt&oacute;ry zginął na stosie za wydanie Pisma Świętego w języku angielskim. Papiestwo robiło wszystko, aby tylko ludzie nie mieli dostępu do Pisma Świętego, gdyż wiedzieli, że w&oacute;wczas&nbsp;<strong>zostaliby zidentyfikowani, jako słudzy diabła&hellip;<br /><br /></strong>Przypomnijmy tylko niekt&oacute;re zbrodnie oprawc&oacute;w w sutannach oraz uświęcone akty terroru dokonywane przez katolik&oacute;w świeckich pod przewodnictwem papieża.<br /></span></span></span></p>
<p><span>Zasada była taka sama, jak w islamskim dżihadzie &ndash; wieczne zbawienie za mordowanie niewiernych. Oto szacunkowe liczby ofiar z kilku źr&oacute;deł:<br /></span></p>
<p><span><span><span style="color: #000000;"><strong><br />1096</strong>&nbsp;&ndash; pierwsza wyprawa krzyżowa.&nbsp;Wymordowanie Żyd&oacute;w nad Renem i Dunajem &ndash; ponad&nbsp;<strong>20 tys</strong>. ofiar.<br /><strong><br />1099</strong>&nbsp;&ndash; krzyżowcy zdobywają Jerozolimę &ndash;&nbsp;<strong>50 tys</strong>. ofiar.<br /><strong><br />1202&ndash;1204</strong>&nbsp;&ndash; czwarta krucjata na rozkaz papieża Innocentego III &ndash;&nbsp;<strong>100 tys</strong>. ofiar.<br /><strong><br />1207</strong>&nbsp;&ndash; armia Innocentego III wycina w pień katar&oacute;w (30 lat) &ndash;<strong>100 tys</strong>. ofiar.<br /><strong><br />1226</strong>&nbsp;&ndash; Krzyżacy mordują Prus&oacute;w &ndash;&nbsp;<strong>300 tys.</strong>&nbsp;ofiar.<br /><strong><br />1453</strong>&nbsp;&ndash; z inicjatywy świętego J. Kapistrana wymordowano Żyd&oacute;w na Śląsku &ndash;&nbsp;<strong>30 tys</strong>. ofiar.<br /><strong><br />1450&ndash;1750</strong>&nbsp;&ndash; polowanie na &bdquo;czarownice&rdquo; na podstawie bulii Innocentego VIII &ndash;&nbsp;<strong>150 tys</strong>.<br /><strong><br />1478</strong>&nbsp;&ndash; papież Sykstus IV wysyła do Hiszpanii inkwizytora, Torguemadę &ndash;&nbsp;<strong>250 tys</strong>. ofiar.<br /><br />Macki &bdquo;<span style="color: #800000;">Imperium Kościelnego</span>&rdquo; sięgały wszędzie:<br />&nbsp;</span></span></span></p>
<p><span><strong>1492</strong></span><span>&nbsp;- Kolumb odkrył Amerykę.<br /></span></p>
<p><span><span><span style="color: #000000;">Inkwizycja szybko postępuje śladami odkrywc&oacute;w. Tubylc&oacute;w, kt&oacute;rzy nie chcieli nawr&oacute;cić się na wiarę katolicką mordowano. Gdy była taka sposobność, przed zabiciem oporni Indianie byli przymusowo chrzczeni w imię trzech bog&oacute;w.<br /><strong><br />1492&nbsp;</strong>&ndash;&nbsp;<strong>XVII</strong>&nbsp;w. &ndash; katolicy wyniszczają ludność Wysp Karaibskich &ndash;&nbsp;<strong>3,5 miliona</strong>&nbsp;ofiar.<br /><strong><br />1493</strong>&nbsp;- Bulla papieska uprawomocniła deklarację wojny przeciwko wszystkim narodom w Ameryce Południowej, kt&oacute;re odm&oacute;wiły przyjęcia katolicyzmu.<br /></span></span></span></p>
<p><span>W praktyce kobiety i mężczyzn szczuto psami karmionymi ludzkim mięsem i ćwiartowanymi żywcem indiańskimi niemowlętami. Wbijano ciężarne kobiety na pale, przywiązywano ofiary do luf armatnich i puszczano je z dymem. Mordowano, gwałcono, ucinano ręce, nosy, wargi, piersi.<br /></span></p>
<p><span><span><span style="color: #000000;"><br />Gdy katoliccy &bdquo;misjonarze&rdquo; zawitali do Meksyku, żyło tam około 11 milion&oacute;w Indian, a po stu latach już tylko p&oacute;łtora miliona. Szacuje się, że w ciągu 150 lat zabito, co najmniej&nbsp;<strong>30 milion&oacute;w</strong>&nbsp;Indian.<br /><strong><br />XVI&ndash;XVIII</strong>&nbsp;w. &ndash; misjonarze i żołnierze mordują Indian Amazonii &ndash;&nbsp;<strong>5,5 miliona</strong>&nbsp;ofiar.<br /><strong><br />XVI&ndash;XVIII</strong>&nbsp;w. &ndash; porwania niewolnik&oacute;w w Afryce &ndash;&nbsp;<strong>100 milion&oacute;w</strong>&nbsp;ofiar.<br /><strong><br />1555&ndash;1559</strong>&nbsp;&ndash; inkwizycja za czas&oacute;w papieża Pawła IV &ndash;&nbsp;<strong>800 tys</strong>. ofiar.<br /><strong><br />1568</strong>&nbsp;&ndash; na rozkaz papieża Piusa V (p&oacute;źniejszy święty) inkwizycja hiszpańska zaczyna mordować protestanckich Niderlandczyk&oacute;w &ndash;&nbsp;<strong>2 miliony</strong>&nbsp;ofiar.<br /><strong><br />1573</strong>&nbsp;&ndash; noc św. Bartłomieja (23/24.08), czyli rzeź hugenot&oacute;w.Papież Grzegorz XIII odprawia mszę dziękczynną, wybija medal pamiątkowy i organizuje radosne festyny na ulicach &ndash;&nbsp;<strong>25 tys</strong>. ofiar.<br /><strong><br />1648</strong>&nbsp;&ndash; koniec wojen religijnych w Niemczech podsycanych przez papiestwo.&nbsp;(Innocenty X protestuje przeciwko ugodzie z protestantami) &ndash;&nbsp;<strong>13 milion&oacute;w</strong>&nbsp;ofiar.<br /><strong><br />1648</strong>&nbsp;&ndash; pogromy żyd&oacute;w w Polsce &ndash;&nbsp;<strong>100 tys</strong>. ofiar.<br /><br /><span style="color: #ff6600;"><strong>Podsumowując.<br /></strong></span><br />Zwierzęciem był pogański Rzym (smok), a jego kontynuacją: &bdquo;<span style="color: #800000;">Imperium Rzymsko-katolickie</span>&rdquo;, jako &bdquo;<span style="color: #0000ff;">Bestia z morza</span>&rdquo; z papiestwem, jako liderem, inaczej m&oacute;wiąc małym rogiem, synem zatracenia, Izebel, czy fałszywym prorokiem.<br /><br />Zwierzęciem wychodzącym z ziemi, mającym dwa rogi było państwo Frank&oacute;w, z kt&oacute;rego powstały Francja oraz Niemcy.<br /><br />&bdquo;<span style="color: #0000ff;">Obrazem bestii</span>&rdquo; natomiast było odrodzone ŚWIĘTE CESARSTWO/IMPERIUM RZYMSKIE w roku 962, kt&oacute;rego podwaliny położono już w roku 800 roku.<br /><br />Proroctwo dotyczące czczenia obrazu bestii znalazło także swoje drugie &ndash; literalne wypełnienie w postaci ZNAKU KRZYŻA, kt&oacute;remu do dzisiaj miliardy ludzi bije pokłony.<br /><br /><span style="color: #0000ff;">&bdquo;</span><span style="color: #0000ff;">On też sprawia, że wszyscy, mali i wielcy, bogaci i ubodzy, wolni i niewolnicy otrzymują znamię na swojej prawej ręce albo na swoim czole,&nbsp;</span><span style="color: #0000ff;">(17)</span><span style="color: #0000ff;">&nbsp;i że nikt nie może kupować ani sprzedawać, jeżeli nie ma znamienia, to jest imienia zwierzęcia lub liczby jego imienia.&nbsp;</span><span style="color: #0000ff;">(18)</span><span style="color: #0000ff;">&nbsp;Tu potrzebna jest mądrość. Kto ma rozum, niech obliczy liczbę zwierzęcia; jest to bowiem liczba człowieka. A liczba jego jest sześćset sześćdziesiąt sześć.&rdquo;</span><span style="color: #0000ff;">&nbsp;</span>(Objawienie 13:16-18).<br /><br />Czym jest &bdquo;Znamię Bestii&rdquo; opisałem w osobnym artykule:<br />&nbsp;</span></span></span></p>
<p><span style="color: #800000;"><strong><a href="http://web.archive.org/web/20161102143619/http://jehoszua.dbv.pl/readarticle.php?article_id=15" style="color: #000020;"><u>http://jehoszua.dbv.pl/readarticle.php?article_id=15</u></a></strong><br /></span></p>
<p><span><span><span style="color: #000000;"><strong>&nbsp;</strong></span></span></span></p>
<p><span>Nie jesteśmy zdani na zgadywanie, czym jest to &bdquo;znamię&rdquo;, Biblia oraz historia nam to wyjaśnia bez jakichkolwiek wątpliwości. Jest to liczba człowieka, gdyż trzech bog&oacute;w, to wyłącznie ludzka koncepcja b&oacute;stwa, a każda sz&oacute;stka odpowiada jednej z czczonych os&oacute;b&hellip;<br /></span></p>
<p><span>Jest to, zatem wiara w tr&oacute;jcę i tr&oacute;jjedynego boga.<br /></span></p>
<p><span><span><span style="color: #000000;"><span style="color: #800000;">&nbsp;</span></span></span></span></p>
<p><span style="color: #800000;">&bdquo;Wielbimy Boga w Tr&oacute;jcy, a Tr&oacute;jce w Jedności, nie mieszając os&oacute;b, ani dzieląc istoty&hellip;</span></p>
<p><span style="color: #800000;">Tak, więc Ojciec jest Bogiem, Syn jest Bogiem, Duch święty jest Bogiem, a jednakże nie są trzema Bogami, lecz jednym Bogiem&rdquo;,</span><span><span>&nbsp;</span>stwierdzenie to, oficjalnie powstało w IV wieku (325/380 rok), aby zwieść ludzi do przyjmowania &bdquo;znamienia bestii&rdquo;, aż do momentu powrotu Pana.<br /></span></p>
<p><span><span><span style="color: #000000;"><br />Przeczytajmy po kolei następujące wersety i jeśli mamy oczy to patrzmy:<br />- Objawienie 14:9-12<br />- Objawienie 13:16-18,&nbsp;&bdquo;na<span style="color: #0000ff;">&nbsp;ręce i czole</span>&rdquo;.<br /><span style="color: #0000ff;">-&nbsp;</span>Objawienie 12:17<br /><br />Jakich przykazań?<br /><span style="color: #0000ff;">-&nbsp;</span>5 Mojżesza 6:4-8<br />- 5 Mojżesza 11:16-18<br />-&nbsp;1 Jana 3:23<br /><br />Jakiej wiary Chrystusa?<br /><span style="color: #0000ff;">-&nbsp;</span>Marka 12:29<br />-&nbsp;Jana 14:1<br />- Jana 17:3<br /><br /></span></span></span></p>
<p><span>Jakiego świadectwa o Jehoszua?<br /></span></p>
<p><span>- 1 Jana 5:5,9<br /></span></p>
<p><span><strong>Chleby Bożej obecności -</strong>&nbsp;kolejny dow&oacute;d.<br /><br /></span></p>
<p><span><span><span style="color: #000000;">Bożą liczbą jest dwanaście. Każdego tygodnia w Szabat, kapłan żydowski kładł w miejscu świętym dwanaście chleb&oacute;w pokładnych. Miały być w dw&oacute;ch stosach po sześć: 6+6 = 12&nbsp;(3 Mojżesza 24:5-6, 8). Układano je na szczerozłotym stole, symbolizującym &bdquo;tron&rdquo;.&nbsp;Nazywano je chlebami Bożej obecności.<br /><span style="color: #0000ff;">&bdquo;</span><span style="color: #0000ff;">Ułożysz je w dw&oacute;ch rzędach,&nbsp;<strong>po sześć w rzędzie</strong>,&nbsp;<strong>na szczerozłotym stole</strong>&nbsp;przed Panem&rdquo;</span>&nbsp;(3 Mojżesza&nbsp;24:6)&nbsp;<span style="color: #0000ff;">&bdquo;i zrobisz na nim dokoła&nbsp;<strong>złoty wieniec</strong>.&rdquo;&nbsp;</span>(2 Mojżesza 25:23-24).<br />&nbsp;</span></span></span></p>
<p><span>Miały wskazywać na obecność Ojca i Syna:<br /></span></p>
<p><span><span><span style="color: #000000;"><span style="color: #0000ff;">&bdquo;Kto stworzył wszystkie krańce ziemi? Jakie jest&nbsp;<strong>jego imię</strong>? Jakie jest&nbsp;imię<strong>jego syna</strong>? Czy wiesz?&rdquo;</span>&nbsp;(Przysł&oacute;w 30:4).&nbsp;<br /><br /></span></span></span></p>
<p><span><span style="color: #0000ff;">&bdquo;Na początku było Słowo, a Słowo było u Boga, a Bogiem było Słowo.&rdquo;</span></span><span>&nbsp;(Jana 1:1).</span><br /><br /><span>Ojca i Syna, kt&oacute;rzy siedzą na swym &bdquo;tronie&rdquo;:<br /></span><span style="color: #0000ff;">&bdquo;I pokazał mi rzekę wody żywota, czystą jak kryształ, wypływającą z<span>&nbsp;</span><strong>tronu Boga i Baranka</strong>.&rdquo;</span><span>&nbsp;</span>(Objawienie 22:1, por.<span>&nbsp;</span><span>Hebrajczyk&oacute;w 1:8).</span><span><br /><br /></span><span style="color: #0000ff;">&bdquo;Niechaj się nie trwoży serce wasze;<span>&nbsp;</span><strong>wierzcie w Boga</strong><span>&nbsp;</span><strong>i we mnie wierzcie</strong>!&rdquo;</span><span>&nbsp;</span>(Jana 14:1).&nbsp;<br /><br />Widzimy tutaj niezwykle jasny NAKAZ &ndash; mamy wierzyć wyłącznie w Boga i Jego Syna, a nie w osobowego ducha Bożego. Osoby, kt&oacute;re wierzą dodatkowo w osobę ducha Świętego są BAŁWOCHWALCAMI, a<span>&nbsp;</span><span style="color: #0000ff;">&bdquo;<span>bałwochwalcy&hellip;</span><span>&nbsp;</span>Kr&oacute;lestwa Bożego nie odziedziczą&rdquo;</span><span>&nbsp;</span>(1 Koryntian 6:9-10).<span>&nbsp;<br /><br /></span><span>To było wystudiowanym planem szatana - wkroczenie do rady Dw&oacute;ch i zajęcie miejsca należnego Ojcu i Synowi.</span></p>
<p><br /><span>Jest to wielka &bdquo;tajemnica&rdquo; nieprawości, prowadząca nieświadomych wyznawc&oacute;w wprost w ręce szatana, kt&oacute;rego zawsze największym pragnieniem było zr&oacute;wnanie się z Bogiem, jak dowiadujemy się z poniższego wersetu:<br /></span><span style="color: #0000ff;">&bdquo;O, jakże spadłeś z nieba, ty, gwiazdo jasna, synu jutrzenki! Powalony jesteś na ziemię, pogromco narod&oacute;w! (13) A przecież to ty mawiałeś w swoim sercu:<span>&nbsp;</span><strong>Wstąpię na niebiosa</strong>, sw&oacute;j tron wyniosę ponad gwiazdy Boże<span>&nbsp;</span></span><span>(</span><span>anioł&oacute;w</span><span><span>&nbsp;</span></span><span>Boga)</span><span style="color: #0000ff;"><span>&nbsp;</span>i zasiądę na g&oacute;rze narad, na najdalszej p&oacute;łnocy. (14) Wstąpię na szczyty obłok&oacute;w,<span>&nbsp;</span><strong>zr&oacute;wnam się z Najwyższym</strong>.&rdquo;<span>&nbsp;</span></span><span>(Izajasza 14:12-14).</span><span>&nbsp;<br /><br /></span><span>W tr&oacute;jcy szatan r&oacute;wna się z Ojcem i Synem, jako</span><em><span>&nbsp;</span></em><span>trzeci.&nbsp;</span><span>&nbsp;<br /></span><span>Do rady Dw&oacute;ch (Zachariasza 6:12-13), wślizguje się przebiegle</span><em><span>&nbsp;</span></em><span>jak wąż. Dlatego Objawienie ostrzega nas przed liczbą 666,</span><em><span>&nbsp;</span></em><span>czyli przed akceptacją nauki o tr&oacute;jcy (z Bożej dwunastki robi&nbsp;</span><span>swoją liczbę 6+6+6= 666).</span><span>&nbsp;<br /><br /></span><span>Nauka o tr&oacute;jcy jest centralną nauką kościoła katolickiego, a wszystkie inne nauki tego kościoła są pochodną tr&oacute;jcy:<br /></span><span style="color: #800000;">&bdquo;Tajemnica Tr&oacute;jcy jest centralną nauką wiary katolickiej. Na niej bazują wszystkie inne nauki kościoła katolickiego.&rdquo;</span><span>&nbsp;(Handbook for Today's Catholics 16,17).</span><span>&nbsp;<br /><br /></span><span>Oznacza to, że tr&oacute;jca jest bazą, esencją, fundamentem całej katolickiej nauki. Staje się też&nbsp;</span><span>bazą, esencją, fundamentem każdego systemu przyjmującego tą herezję. Dziś prawie cały świat &bdquo;chrześcijański&rdquo; bazuje na tej nauce i w związku z tym cały plan zbawienia zostaje zniweczony,&nbsp;<span style="color: #000000;">miliardy ludzi upojonych winem katolickiego Babilonu (Objawienie 17:2, 4), nie widzi sł&oacute;w:&nbsp;</span><span style="color: #0000ff;">&bdquo;</span><span style="color: #0000ff;">wierzcie w Boga</span><span style="color: #0000ff;">&nbsp;i we mnie wierzcie!&rdquo;</span><span style="color: #000000;">&nbsp;(Jana 14:1),&nbsp;lecz jednym głosem krzyczy: &bdquo;<span style="color: #800000;">Duch Święty z Ojcem i Synem wsp&oacute;lnie odbiera uwielbienie i chwałę</span><span>&rdquo;&nbsp;</span><span>(Sob. Wat. II, Konst. Dei verbum, 10).</span><br /></span></span></p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=48" style="text-decoration: none;">https://jehoszua.ddv.pl/readarticle.php?article_id=48</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883809&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z941b54dd00z</p>
</div>
</body>
