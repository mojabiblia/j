<html lang="pl-PL">
<head>
<meta charset="UTF-8" />
<title>9 Rozdział Daniela</title>

<meta name="description" content="9 Rozdział Daniela / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/77.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="9 Rozdział Daniela" />
<meta property="og:description" content="9 Rozdział Daniela / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<p><span style="color: #ffffff;"><strong><span style="font-size: 14pt;">.</span></strong></span></p>

<div>
<h1 class="art-postheader entry-title">9 Rozdział Daniela</h1>
</div>
  
Proroctwo o &bdquo;<span style="color: #0000ff;">siedemdziesięciu tygodniach</span>&rdquo; zostało dane prorokowi Danielowi w okresie niewoli babilońskiej, w kt&oacute;rej Izraelici znaleźli się w wyniku totalnego odstępstwa od Bożych zasad.&nbsp;<br /><br />Już w VIII wieku przed Chrystusem (722/721 rok) &bdquo;dziesięć pokoleń&rdquo; p&oacute;łnocnego Izraela, znalazło się w niewoli asyryjskiej, a ponad wiek p&oacute;źniej Babilończycy pognali do niewoli kr&oacute;lestwo Judy.<br />Była to katastrofa.<br />Ziemia izraelska stała się pustkowiem, świątynia legła w gruzach, a nar&oacute;d został deportowany do odległych krain i rozproszony na ogromnym obszarze od Babilonii i Medii, aż po rzekę Indus.&nbsp;<br /><br />Kiedy zmieniło się władztwo nad światem i po dumnej Babilonii rządy przejęli Medo-Persowie (539 rok), a Izraelici wciąż jeszcze przebywali z dala od swej ojczystej ziemi, Daniel zwr&oacute;cił się do Boga, proszą w modlitwie o powr&oacute;t do Ziemi Obiecanej (Daniela 9:1-19).<br />Odpowiedzią na modlitwę proroka było przybycie Gabriela, kt&oacute;ry zapoznał Daniela z dziejami wybranego narodu na przestrzeni<span>&nbsp;</span><strong>najbliższych kilkuset lat</strong>, aż do dni Mesjasza (Daniela 9:20-27).<span style="color: #0000ff;">&nbsp;<br /><br /></span>Ze sł&oacute;w Gabriela wynikało, że:<br />- B&oacute;g ustanawia dla Izraela, jako narodu, ostatni okres łaski &ndash; okres &bdquo;siedemdziesięciu tygodni&rdquo;.<br />- Izraelici wr&oacute;cą do swej ziemi, odbudują Jerozolimę i odtworzą zręby państwowości.<br />- W okresie tym nar&oacute;d będzie ciężko doświadczany.<br />- Wtedy też będą mieć miejsca najważniejsze wydarzenia w Bożym planie zbawienia (&bdquo;pomazanie Najświętszego&rdquo; (Mesjasza) i Jego odkupieńcza śmierć, znosząca &bdquo;ofiary krwawe i z pokarm&oacute;w&rdquo;, &bdquo;przywr&oacute;cenie wiecznej sprawiedliwości&rdquo;.<br />- W końcu na nar&oacute;d Izraelski spadną tragiczne konsekwencje odrzucenia Syna Bożego, jako Mesjasza &ndash; Jerozolima i jej wspaniała świątynia zostanie zniszczona, a na jej zgliszczach panoszyć się będą obrzydliwe symbole pogańskiego kultu.&nbsp;<br /><br />Proroctwo Daniela 9:24-27 opisuje losy Izraela w okresie prawie pięciuset lat, kt&oacute;re poprzedzały okres łaski dla wszystkich ludzi.<br />Przedstawia ono także zbawcze dzieło Mesjasza, Jehoszua.<br /><span style="color: #0000ff;"><br />&bdquo;</span><span style="color: #0000ff;">Siedemdziesiąt tygodni wyznaczono twojemu ludowi i twojemu miastu świętemu, aż dopełni się zbrodnia, przypieczętowany będzie grzech i zmazana wina, i przywr&oacute;cona będzie wieczna sprawiedliwość, i potwierdzi się, widzenie i prorok i Najświętsze będzie namaszczone. (25) Przeto wiedz i zrozum: Odkąd objawiło się słowo o ponownej odbudowie Jeruzalemu aż do Pomazańca-Księcia jest siedem tygodni, w ciągu sześćdziesięciu dwu tygodni znowu będzie odbudowane z rynkiem i rowami miejskimi; a będą to ciężkie czasy. (26) A po sześćdziesięciu dw&oacute;ch tygodniach Pomazaniec będzie zabity i nie będzie go; lud księcia, kt&oacute;ry wkroczy, zniszczy miasto i świątynię, potem nadejdzie jego koniec w powodzi i aż do końca będzie wojna i postanowione spustoszenie. (27) I zawrze ścisłe przymierze z wieloma na jeden tydzień, w połowie tygodnia zniesie ofiary krwawe i z pokarm&oacute;w. A w świątyni stanie obraz obrzydliwości, kt&oacute;ry sprawi spustoszenie, dop&oacute;ki nie nadejdzie wyznaczony kres spustoszenia.&rdquo;<span>&nbsp;</span></span>(Daniela 9:24-27).&nbsp;&nbsp;<br /><br /><strong>O jak długi OKRES chodzi?</strong>&nbsp;<br /><br />&bdquo;Siedemdziesiąt tygodni&rdquo; &ndash; to okres proroczy, kt&oacute;ry obliczony zgodnie z biblijną zasadą &bdquo;dzień za rok&rdquo; (por. Ezechiela 4:1-6, 4 Mojżesza 14:33-35), oznacza<span>&nbsp;</span><strong>490 lat</strong><span>&nbsp;</span>(70 tygodni x 7 dni = 490 dni-lat).&nbsp;<br /><br />Był to szczeg&oacute;lny, a zarazem ostatni czas, jaki B&oacute;g wyznaczył dla Izraela, przed posłaniem Swojego Syna - Mesjasza (1 Jana 4:9-10), zanim nar&oacute;d ten utracił przywileje<strong><span>&nbsp;</span>jedynego wybranego narodu<span>&nbsp;</span></strong>i został<span>&nbsp;</span><strong>zr&oacute;wnany</strong><span>&nbsp;</span>pod względem praw i obowiązk&oacute;w z wszystkimi narodami ziemi.<br /><span style="color: #0000ff;">&bdquo;Albowiem wszyscy jesteście synami Bożymi przez wiarę w Jezusa Chrystusa. (27) Bo wszyscy, kt&oacute;rzy zostaliście w Chrystusie ochrzczeni, przyoblekliście się w Chrystusa. (28)<span>&nbsp;</span><strong>Nie masz Żyda ani Greka</strong>, nie masz niewolnika ani wolnego, nie masz mężczyzny ani kobiety; albowiem wy wszyscy jedno jesteście w Jezusie Chrystusie. (29) A jeśli jesteście Chrystusowi, tedy jesteście potomkami Abrahama, dziedzicami według obietnicy.&rdquo;</span><span>&nbsp;</span>(Galacjan 3:26-29).&nbsp;&nbsp;<br /><br /><strong>Kiedy rozpoczął się ten OKRES?</strong>&nbsp;<br /><br />Zgodnie ze słowami Gabriela, okres 490 lat rozpoczyna się w chwili wydania dekretu o odbudowie Jeruzalemu (&bdquo;<span style="color: #0000ff;">Odkąd objawiło się słowo o ponownej odbudowie Jeruzalemu&rdquo;<span>&nbsp;</span></span>9:25).&nbsp;<br /><br />Medo-Persowie wydali TRZY dekrety w tej sprawie.<br />1. Kr&oacute;l Cyrus w 539 r.p.Ch. (Ezdrasza 1:1-3).<br />2. Kr&oacute;l Dariusz w 521 r.p.Ch. (Ezdrasza 4:24, 6:1-12)<br />3. Kr&oacute;l Artakserkses w 458 r.p.Ch. (Ezdrasza 7:7-19, 26, 9:9).&nbsp;<br /><br />Dopiero<span>&nbsp;</span><strong>dekret Artakserksesa</strong>, wydany w si&oacute;dmym roku jego panowania, czyli w<span>&nbsp;</span><strong>458 roku</strong><span>&nbsp;</span>przed Chrystusem (por. Ezdrasza 6:14, 7:7-8) pozwolił na odbudowę Jerozolimy z jej murami oraz na zaprowadzenie w niej prawa Bożego &ndash; przywracał Żydom pełną autonomie polityczną.<br />Było to bardzo ważne wydarzenie w dziejach odbudowy, ponieważ obok odnowienia świątyni w Jerozolimie, zapewniało przywr&oacute;cenie państwowości, nadając hebrajskim władzom pełnię kompetencji. Tak więc dopiero ten dekret zezwalał Izraelitom na zarządzanie Judeą zgodnie z ich prawami.<br /><br />To jest jedyny dekret odpowiadającym proroczej charakterystyce z księgi Daniela.&nbsp;<br /><br />Jest zatem oczywiste, że &bdquo;<span style="color: #0000ff;">słowo o ponownej odbudowie Jeruzalemu</span>&rdquo; nie mogło &bdquo;<span style="color: #0000ff;">objawić się</span>&rdquo; w pełnym znaczeniu, wymaganym przez proroctwo, aż do ostatecznego, najważniejszego dekretu Artakserksesa (464 - 424) wydanym w si&oacute;dmym roku jego panowania, czyli jesienią (wrzesień/październik) 458 roku przed Chrystusem.<br /><br />Ten wniosek oparty jest także na świadectwie Ezdrasza, w kt&oacute;rym<span>&nbsp;</span><strong>trzy dekrety</strong><span>&nbsp;</span>są zgrupowane razem<span>&nbsp;</span><strong>w jeden &bdquo;<span style="color: #0000ff;">rozkaz</span>&rdquo;.<br /></strong><span style="color: #0000ff;">&bdquo;A starsi żydowscy budowali i posuwali się z budową naprz&oacute;d zgodnie z proroctwem proroka Aggeusza i Zachariasza, syna Iddy, i dokończyli budowy według rozkazu Boga Izraela oraz zarządzenia kr&oacute;l&oacute;w perskich<span>&nbsp;</span><strong>Cyrusa, Dariusza i Artakserksesa</strong>&rdquo;</span><span>&nbsp;</span>(Ezdrasza 6:14).&nbsp;&nbsp;<br /><br /><strong>Podział tego OKRESU.</strong>&nbsp;<br /><br /><span style="color: #0000ff;">&bdquo;Od chwili, kiedy wypowiedziano słowo, że nastąpi powr&oacute;t i zostanie odbudowana Jerozolima...<span>&nbsp;</span></span>(upłynie)<span>&nbsp;</span><span style="color: #0000ff;">siedem tygodni;<span>&nbsp;</span></span>(w&oacute;wczas)<span style="color: #0000ff;"><span>&nbsp;</span>zostaną odbudowane dziedziniec i wał.<span>&nbsp;</span></span>(Następnie upłyną)<span style="color: #0000ff;"><span>&nbsp;</span>sześćdziesiąt dwa tygodnie&rdquo;</span><span>&nbsp;</span>(9:25).&nbsp;<br /><br />Od roku 458 p.Ch. do wystąpienia Mesjasza (to jest do roku 26 n.e.) miały upłynąć 483 lata (69 tygodni).&nbsp;<br /><br /><strong>1</strong>. Po upływie pierwszych 49 lat (7 tygodni), nastąpiło odbudowanie mur&oacute;w, rynku, row&oacute;w miasta &ndash; odbudowę zakończono w roku 409 p.Ch.&nbsp;<br /><br /><strong>2</strong>. Kolejny okres (62 tygodnie &ndash; 434 lata), to dramatyczne stulecia w historii Izraela.<span>&nbsp;</span>To wtedy miedzy innymi (167-164 r.p.Ch.) Antioch IV Epifanes dopuścił się zbrodni na narodzie i świątyni (por. 1 Księga Machabejska 1:41-64).<br /><br />W końcu tego okresu (69 tygodni) namaszczony do służby został Jehoszua (rok 26 n.e.).&nbsp;<br /><br />P.s.<br />Pamiętajmy, że nie można uwzględniać w liczeniu roku ZEROWEGO, gdyż takiego nie było! (Licząc poprawnie: -2,-1,1,2, otrzymamy 26 rok n.e., natomiast niepoprawnie: -2,-1,0,1,2, otrzymalibyśmy 25 rok n.e.).<br /><br />Łukasz napisał, że Jehoszua miał w tym czasie &bdquo;<span style="color: #0000ff;">około trzydziestu lat</span>&rdquo; (Łukasza 3:23).<span>&nbsp;</span>Jak to możliwe, skoro był to rok 26?<br />Jehoszua urodził się, jak wiemy, jeszcze za życia Heroda Wielkiego &bdquo;<span style="color: #0000ff;">w Betlejem w Judei za panowania kr&oacute;la Heroda</span>&rdquo; (Mateusza 2:1), a ten zmarł w 4 roku p.n.e. (&bdquo;Dawne dzieje Izraela&rdquo; XVII,6,4 i 9,3), kiedy Chrystus, jako niemowlę wraz z rodziną przebywał w Egipcie (Mateusza 2:13-16).<br />Zatem Jehoszua nie m&oacute;gł się urodzić po śmierci Heroda. Jehoszua urodził się w 5 roku p.n.e. (wrzesień/październik), w&oacute;wczas nie uwzględniając roku zerowego - miał trzydzieści lat w roku 26 n.e.&nbsp;<br /><br />Skąd bierze się kilka lat r&oacute;żnicy między początkiem naszej ery a rokiem narodzin Jehoszua, skoro podobno początek &bdquo;naszej ery&rdquo; liczy się od Jego narodzenia?<span>&nbsp;<br /></span>W 525 roku n.e. papież Jan I, zlecił mnichowi Dionizemu Małemu (urodzony w Scytii Mniejszej zakonnik ormiański Dionysius Exiguus) ustalenie chronologii, kt&oacute;ra brałaby sw&oacute;j początek od narodzin Jehoszua, a nie tak, jak do tej pory - od daty założenia Rzymu (753 rok p.n.e.). P&oacute;źniejsze badania wykazały, że pomylił się o 3 - 6 lat. My natomiast, dzięki proroctwie Daniela, wiemy, że mnich pomylił się dokładnie o 5 lat, podając, że Chrystus urodził się 753 lata po założeniu Rzymu. Od roku następującego po tej dacie (rok 1 n.e.) zaczął liczyć tzw. &bdquo;erę chrześcijańską&rdquo;, błędnie liczoną po dziś dzień.&nbsp;<br /><br /><strong>3.</strong><span>&nbsp;</span>Po okresie 69 tygodni (7+62=483 lat) &bdquo;<span style="color: #0000ff;">Pomazaniec będzie zabity i nie będzie go&rdquo;.<br /></span>Natomiast miasto i świątynia zostaną zburzone, a lud zginie.&nbsp;&nbsp;<br /><br /><strong>Ostatni tydzień.</strong>&nbsp;<br /><br />W Daniela 9:24-27 szczeg&oacute;lna uwaga została zwr&oacute;cona na ostatni tydzień, a więc &bdquo;<span style="color: #0000ff;">tydzień siedemdziesiąty</span>&rdquo; i na niezwykle ważne wydarzenia mające się w nim rozegrać.<br /><br /><span style="color: #0000ff;">- &bdquo;Utrwali on przymierze dla wielu przez jeden tydzień. A około połowy tygodnia ustanie ofiara krwawa i ofiara z pokarm&oacute;w.&rdquo;</span><span>&nbsp;</span>(9:27 BT).&nbsp;<br /><br />-<span>&nbsp;</span><span style="color: #0000ff;">&bdquo;Wszakże wzmocni przymierze wielom ich w tygodniu ostatnim; a w połowie onego tygodnia uczyni koniec ofierze palonej i ofierze śnieżnej&rdquo;<span>&nbsp;</span></span>(9:27 BG).&nbsp;<br /><br />W wersecie 27 proroctwo koncentruje się na dziele Mesjasza, zauważając dwa zakresy Jego działalności.<br /><strong>1.</strong><span>&nbsp;</span>Działalność na rzecz Izraela.<br /><strong>2.</strong><span>&nbsp;</span>Wypełnienie starotestamentowych proroctw (cieni, symboli, wydarzeń) wskazujących na Niego.&nbsp;<br /><br /><strong>Ad.1.<br /></strong>Mesjasz miał &bdquo;<span style="color: #0000ff;">zawrzeć</span>&rdquo;, &bdquo;<span style="color: #0000ff;">utrwalić</span>&rdquo;, &bdquo;<span style="color: #0000ff;">wzmocnić przymierze</span>&rdquo; Boga z Izraelem. Wszak<span>&nbsp;</span><strong>utrwalić</strong><span>&nbsp;</span>i<span>&nbsp;</span><strong>wzmocnić</strong><span>&nbsp;</span>można tylko coś, co już istniało.&nbsp;<br />Z kolei przekład Biblii Warszawskiej używając zwrotu<span>&nbsp;</span><span style="color: #0000ff;">&bdquo;zawrze ścisłe przymierze</span>&rdquo;, nawiązuje wyraźnie do proroctwo Jeremiasza 31:31-34, gdzie B&oacute;g zapowiedział, że przez Mesjasza<span>&nbsp;</span><strong>zawrze z domem izraelskim i z domem judzkim nowe przymierze w krwi Jehoszua Chrystusa<span>&nbsp;</span></strong>(por. Hebrajczyk&oacute;w 8:6-13, 10:14-18).<br /><br />O wysiłku Mesjasza, aby umocnić i utrwalić Boże przymierze z Izraelem m&oacute;wi obrazowo przypowieść &bdquo;<span style="color: #0000ff;">o dzierżawcach winnicy</span>&rdquo; (Mateusza 21:33-43).<br />Jehoszua podkreślił w niej wielką życzliwość Boga dla narodu izraelskiego &ndash; życzliwość, kt&oacute;ra sprawiła, że B&oacute;g wysłał do nich Swojego Syna: &bdquo;<span style="color: #0000ff;">Uszanują syna mego</span>&rdquo; (w.37).&nbsp;<br /><br />W pierwszej połowie &bdquo;ostatniego tygodnia&rdquo;, a więc w okresie<span>&nbsp;</span><strong>trzech i p&oacute;ł roku<span>&nbsp;</span></strong>Syn Boży, jako Syn człowieczy, cały sw&oacute;j wysiłek i wysiłek swych uczni&oacute;w skierował dla ratowania Izraela. Gdy wysyłał apostoł&oacute;w z Ewangelią, powiedział im:<br /><span style="color: #0000ff;">&bdquo;Na drogę pogan nie wkraczajcie i do miasta Samarytan nie wchodźcie. (6) Ale raczej<span>&nbsp;</span><strong>idźcie do owiec, kt&oacute;re zginęły z domu Izraela</strong>.&rdquo;</span><span>&nbsp;</span>(Mateusza 10:5-6).&nbsp;<br /><br />W tym samym duchu wypowiedział się, gdy przyszła do Niego niewiasta sydońska z prośbą o uzdrowienie c&oacute;rki. Powiedział wtedy:<br /><span style="color: #0000ff;">&bdquo;Jestem posłany tylko do owiec zaginionych z domu Izraela.&rdquo;</span><span>&nbsp;</span>(Mateusza 15:22-28).&nbsp;<br /><br />R&oacute;wnież w drugiej połowie &bdquo;ostatniego tygodnia&rdquo;, a więc przez<span>&nbsp;</span><strong>kolejne trzy i p&oacute;ł roku</strong>, uczniowie Jehoszua, realizując Jego polecenie z Dziej&oacute;w 1:8 &ndash; najpierw zwiastowali Ewangelię wyłącznie Żydom:<br /><span style="color: #0000ff;">&bdquo;Nikomu nie głosząc słowa, tylko samym Żydom&rdquo;<span>&nbsp;</span></span>(Dzieje 11:19).<br />&nbsp;<br />Plon tej pracy był obfity:<br /><span style="color: #0000ff;">&bdquo;Widzisz, bracie, ile to jest tysięcy Żyd&oacute;w, kt&oacute;rzy uwierzyli&hellip;&rdquo;</span><span>&nbsp;</span>(Dzieje 21:20).&nbsp;&nbsp;<br /><br /><strong>Ad.2.<br /></strong>Najważniejszym dziełem Jehoszua Chrystusa było przelanie krwi, na mocy kt&oacute;rej B&oacute;g zawarł &ndash; najpierw z Izraelem (Jeremiasza 31:31-33), a potem z resztą narod&oacute;w &ndash; Przymierze Nowe.<br /><span style="color: #0000ff;">&bdquo;Przeto pamiętajcie o tym, że wy, niegdyś poganie w ciele, nazywani nieobrzezanymi przez tych, kt&oacute;rych nazywają obrzezanymi na skutek obrzezki, dokonanej ręką na ciele, (12) byliście w tym czasie bez Chrystusa, dalecy od społeczności izraelskiej i obcy przymierzom, zawierającym obietnicę, nie mający nadziei i bez Boga na świecie. (13) Ale teraz wy, kt&oacute;rzy niegdyś<span>&nbsp;</span><span>byliście dalecy</span>, staliście się w Chrystusie Jezusie bliscy przez krew Chrystusową.<span>&nbsp;</span></span><span style="color: #0000ff;">(14) Albowiem On jest pokojem naszym, On sprawił, że z dwojga jedność powstała, i zburzył w ciele swoim stojącą pośrodku przegrodę z muru nieprzyjaźni, (15) On zni&oacute;sł zakon przykazań i przepis&oacute;w, aby czyniąc pok&oacute;j, stworzyć w sobie samym z dw&oacute;ch jednego nowego człowieka (16) i pojednać obydw&oacute;ch z Bogiem w jednym ciele przez krzyż, zniweczywszy na nim nieprzyjaźń&rdquo;</span><span>&nbsp;</span>(Efezjan 2:11-16, por. Efezjan 4:4,<span>&nbsp;</span><span>1 Piotra 2:9-10,&nbsp;</span>Hebrajczyk&oacute;w 8:6-13, 10:14-18).&nbsp;<br /><br />Gdy trwająca<span>&nbsp;</span><strong>trzy i p&oacute;ł roku</strong><span>&nbsp;</span>ziemska służba Mesjasza dobiegła końca, zgodnie z proroctwem<span>&nbsp;</span><strong>w połowie siedemdziesiątego tygodnia<span>&nbsp;</span></strong>zni&oacute;sł On &bdquo;<span style="color: #0000ff;">ofiary krwawe i z pokarm&oacute;w</span>&rdquo;.&nbsp;<br /><br />Zniesienie tych ofiar i całego systemu świątynno-ofiarniczego było naturalną konsekwencją Jego śmierci.<br />Bo świątynia, kapłani, kr&oacute;lowie, rytuały, święta i cały system ofiarniczy &ndash; były tylko cieniem, symbolem i zapowiedzią osoby i dzieła Mesjasza &ndash; Syna Bożego.<br /><br />Wprawdzie wcześniej ofiary doraźnie oczyszczały Izraelit&oacute;w od winy (por. 3 Mojżesza 5:17-19), jednak nie miały mocy<span>&nbsp;</span><strong>gładzenia grzechu</strong>:<br /><span style="color: #0000ff;">&bdquo;Jest bowiem rzeczą niemożliwą, aby krew woł&oacute;w i kozł&oacute;w mogła gładzić grzechy.&rdquo;</span><span>&nbsp;</span>(Hebrajczyk&oacute;w 10:4).&nbsp;<br /><br />Znakiem końca Starego Przymierza było rozdarcie się<span>&nbsp;</span><strong>zasłony</strong><span>&nbsp;</span>świątynnej w chwili śmierci Pana Jehoszua Chrystusa (Mateusza 27:50-51).&nbsp;<br /><br /><span style="color: #0000ff;">&bdquo;A gdy się rozmnożycie i rozplenicie w kraju w owych dniach - m&oacute;wi Pan -<strong><span>&nbsp;</span>już nie będą m&oacute;wić o Skrzyni Przymierza z Panem i nikt o niej nie będzie myślał</strong>,<span>&nbsp;</span><strong>i nikt jej nie będzie wspominał</strong>, nikt nie będzie odczuwał jej braku ani też nie będą sporządzać nowej.&rdquo;<span>&nbsp;</span></span>(Jeremiasza 3:16).&nbsp;<br /><br /><span style="color: #0000ff;">&bdquo;Albowiem<span>&nbsp;</span><strong>zakon, zawierając w sobie tylko cień przyszłych d&oacute;br</strong>, a nie sam obraz rzeczy, nie może w żadnym razie przez te same ofiary, nieprzerwanie składane rok w rok, przywieść do doskonałości tych, kt&oacute;rzy z nimi przychodzą. (9) &hellip;<strong>Znosi więc pierwsze, aby ustanowić drugie</strong>; (10) mocą tej woli jesteśmy uświęceni przez ofiarowanie ciała Jezusa Chrystusa raz na zawsze. (16) Takie zaś jest przymierze, jakie zawrę z nimi po upływie owych dni, m&oacute;wi Pan: Prawa moje włożę w ich serca i na umysłach ich wypiszę je, (17) dodaje: A grzech&oacute;w ich i ich nieprawości nie wspomnę więcej.&rdquo;</span><span>&nbsp;</span>(Hebrajczyk&oacute;w 10:1, 9-10, 16-17).<br /><br /></p>
<p><span style="color: #0000ff;">&bdquo;Daję im bowiem świadectwo, że mają gorliwość dla Boga, ale gorliwość<span>&nbsp;</span><strong>nierozsądną</strong>; (3) bo nie znając usprawiedliwienia, kt&oacute;re pochodzi od Boga, a<span>&nbsp;</span><strong>własne usiłując ustanowić</strong>, nie podporządkowali się usprawiedliwieniu Bożemu. (4) Albowiem<span>&nbsp;</span><strong>końcem zakonu</strong><span>&nbsp;</span><strong>jest Chrystus</strong>, aby był usprawiedliwiony każdy, kto wierzy.&rdquo;</span><span>&nbsp;</span>(Rzymian 10:2-4).</p>
<p><br /><span style="color: #0000ff;">&bdquo;</span><span style="color: #0000ff;">Teraz zaś objął o tyle znakomitszą służbę, o ile<span>&nbsp;</span><strong>lepszego przymierza</strong><span>&nbsp;</span>jest pośrednikiem, kt&oacute;re ustanowione zostało w oparciu o<span>&nbsp;</span><strong>lepsze obietnice</strong>. (7) Gdyby bowiem pierwsze przymierze było<span>&nbsp;</span><span>bez brak&oacute;w</span>, nie szukanoby miejsca na<span>&nbsp;</span><strong>drugie</strong>. (8) Albowiem ganiąc ich, m&oacute;wi: Oto idą dni, m&oacute;wi Pan, a zawrę z domem Izraela i z domem Judy przymierze nowe. (13) Gdy m&oacute;wi:<span>&nbsp;</span><strong>Nowe</strong>, to uznał<span>&nbsp;</span><strong>pierwsze za przedawnione</strong>; a to, co się przedawnia i starzeje,<span>&nbsp;</span><strong>bliskie</strong><span>&nbsp;</span><strong>jest zaniku</strong>.&rdquo;</span><span>&nbsp;</span>(Hebrajczyk&oacute;w 8:6-8, 13).&nbsp;<br /><br /><span style="color: #0000ff;">&bdquo;Niechże was tedy nikt nie sądzi z powodu<span>&nbsp;</span><strong>pokarmu i napoju</strong><span>&nbsp;</span>albo z powodu<span>&nbsp;</span><strong>święta</strong><span>&nbsp;</span>lub nowiu księżyca bądź<span>&nbsp;</span><strong>szabatu</strong>.&rdquo;<strong><span>&nbsp;</span></strong></span>(Kolosan 2:16).&nbsp;&nbsp;<br /><br />Zgodnie z&nbsp;powyższym wersetem między innymi&nbsp;nakazy &bdquo;świąteczne&rdquo;, w tym sabatu, jako cienie zapowiadające Mesjasza (w.17),&nbsp;znalazły wypełnienie w nowej rzeczywistości Nowego Przymierza dla dzieci Bożych przebywających cały czas w<span>&nbsp;</span><span style="color: #0000ff;">&bdquo;odpocznieniu&rdquo;<span>&nbsp;</span></span>(Mateusza 11:28, Hebrajczyk&oacute;w 4:8-9) pod skrzydłami Pana oraz Boga (Jana 14:23).&nbsp;&nbsp;<br /><br />Podobnie wygląda sprawa pokarm&oacute;w, o czym czytaliśmy w tym samym wersecie (Kolosan 2:16). Zakaz spożywania zwierząt tzw. &bdquo;nieczystych&rdquo; dany Mojżeszowi był kolejnym<span>&nbsp;</span><strong>symbolem</strong>, kt&oacute;ry wyobrażał ludzi z pogan, czyli &bdquo;inne owce&rdquo; (3 Mojżesza 20:24-26).<span>&nbsp;</span>Zakaz ten przestał obowiązywać, kiedy B&oacute;g przyjął (oczyścił) pogan w I wieku &ndash; nie ma już oddzielonego - &bdquo;wybranego narodu&rdquo;, nikogo nie znamy &bdquo;<span style="color: #0000ff;">według ciała</span>&rdquo; (Dzieje 10:12-15, 2 Koryntian 5:16-17).&nbsp;<br /><br />P.s.<br />Żydom długo przychodziło zrozumienie NOWEJ RZECZYWISTOŚCI służby ducha, a nie ciała, kt&oacute;ra tylko w symbolach zapowiadała tą nową rzeczywistą i prawdziwą służbę.<br /><span style="color: #0000ff;">&bdquo;Rzekł jej Jezus: Niewiasto, wierz mi, że nadchodzi godzina, kiedy ani na tej g&oacute;rze, ani w Jerozolimie nie będziecie oddawali czci Ojcu. (23) Lecz nadchodzi godzina i teraz jest, kiedy<span>&nbsp;</span><strong>prawdziwi czciciele</strong><span>&nbsp;</span>będą oddawali Ojcu cześć<span>&nbsp;</span><strong>w duchu i w prawdzie</strong>; bo i Ojciec takich szuka, kt&oacute;rzy by mu tak cześć oddawali.&rdquo;<span>&nbsp;</span></span>(Jana 4:21, 23).&nbsp;<br /><br />Tym, kt&oacute;rzy uwierzyli w Syna Bożego, a w swojej nieświadomości (kt&oacute;ra zapewne przeszła im z czasem) nadal trzymali się niekt&oacute;rych rytuał&oacute;w i przepis&oacute;w Starego Przymierza (wynikało to zapewne z ich silnego przyzwyczajenia &ndash; normalnego trybu życia), nie zostało to policzone za grzech (Dzieje 21:20), ale tym, kt&oacute;rzy nie uwierzyli i<span>&nbsp;</span><span>woleli nadal oczyszczać się i usprawiedliwiać poprzez przepisy zakonne, odrzucając wiarę w Niego i Jego dzieło -&nbsp;</span>zostało to policzone za grzech i bałwochwalstwo &ndash; jak powiedział Paweł służyli oni demonom, a nie Bogu.<br /><span style="color: #0000ff;">&bdquo;<strong>Patrzcie na Izraela według ciała</strong>; czyż ci, kt&oacute;rzy spożywają ofiary, nie są uczestnikami ołtarza? (19) C&oacute;ż tedy chcę powiedzieć? Czy to, że mięso składane w ofierze bałwanom, jest czymś więcej niż mięsem? Albo że bożek jest czymś więcej niż bałwanem? (20) Nie,<span>&nbsp;</span><strong>chcę powiedzieć, że to, co składają w ofierze, ofiarują demonom, a nie Bogu</strong>; ja zaś<span>&nbsp;</span><strong>nie chcę, abyście mieli społeczność z demonami.</strong><span>&nbsp;</span>(21) Nie możecie pić kielicha Pańskiego i kielicha demon&oacute;w; nie możecie być uczestnikami stołu Pańskiego i stołu demon&oacute;w. (22)<span>&nbsp;</span><strong>Albo czy chcemy Pana pobudzać do gniewu?</strong><span>&nbsp;</span>Czyśmy mocniejsi od niego?&rdquo;<span>&nbsp;</span></span>(1 Koryntian 10:18-22).<span>&nbsp;<br /><br /></span><span>W konsekwencji z Jego Ofiary skorzystała tylko &bdquo;<span style="color: #0000ff;">resztka</span>&rdquo; Izraela (Rzymian 9:27-33, 11:1-5).</span>&nbsp;<br /><br />Niestety do dzisiaj można spotkać ludzi, kt&oacute;rych<span>&nbsp;</span><span style="color: #0000ff;">&bdquo;umysły otępiały. Albowiem aż do dnia dzisiejszego przy czytaniu starego przymierza ta sama<span>&nbsp;</span><strong>zasłona</strong><span>&nbsp;</span><strong>pozostaje nie odsłonięta</strong>, gdyż w Chrystusie zostaje ona usunięta. (15) Tak jest aż po dzień dzisiejszy, ilekroć<span>&nbsp;</span><strong>czyta się Mojżesza,<span>&nbsp;</span><span>zasłona</span><span>&nbsp;</span>leży na ich sercu</strong>; (16) lecz gdy się do Pana nawr&oacute;cą,<span>&nbsp;</span><span>zasłona</span><span>&nbsp;</span>zostaje zdjęta. (17) A Pan jest Duchem; gdzie zaś Duch Pański, tam wolność.&rdquo;</span><span>&nbsp;</span>(2 Koryntian 3:14-17, por. Mateusza 27:50-51).&nbsp;<br /><br /><strong>Koniec siedemdziesiątego tygodnia.</strong><strong>&nbsp;<br /><br /></strong>Kiedy okres &bdquo;<span style="color: #0000ff;">siedemdziesiątego tygodnia</span>&rdquo;, czyli<span>&nbsp;</span><strong>trzy i p&oacute;ł roku po śmierci Mesjasza</strong><span>&nbsp;</span>- dobiegł końca, Ewangelia została skierowana r&oacute;wnież do pogan, począwszy od domu Korneliusza z Cezarei.<br /><span style="color: #0000ff;">&bdquo;Piotr zaś otworzył usta i rzekł: Teraz pojmuję naprawdę, że B&oacute;g nie ma względu na osobę, (35) lecz w każdym narodzie miły mu jest ten, kto się go boi i sprawiedliwie postępuje.&rdquo;</span><span>&nbsp;</span>(Dzieje 10:34-35).&nbsp;<br /><br /><span>Od nawr&oacute;conej &bdquo;<span style="color: #0000ff;">resztki</span>&rdquo; Izraela, rozpoczęło się budowanie Zboru Chrystusowego.<br /></span><span>Ewangelia przyniosła zbawienie&nbsp;<span style="color: #0000ff;">&bdquo;Żydowi najprz&oacute;d, potem i Greczynowi&rdquo;&nbsp;</span>(Rzymian 1:16 BG).</span><span><span style="color: #0000ff;">&nbsp;<br /><br /></span></span><span><span style="color: #0000ff;">&bdquo;Wam to najpierw&nbsp;miało być opowiadane Słowo Boże, skoro jednak je odrzucacie i uważacie się za niegodnych życia wiecznego, przeto zwracamy się do pogan.&rdquo;</span></span><span>&nbsp;(Dzieje 13:46).</span>&nbsp;<span>&nbsp;<br /><br /><strong>Podsumowując okres 70 tygodni.&nbsp;<br /><br /></strong></span><strong>Namaszczenie</strong><span>&nbsp;</span>Chrystusa (po 69 tygodniach) -<span>&nbsp;</span><strong>26 rok</strong><span>&nbsp;</span>n.e. (wrzesień/październik).<br /><strong>Śmieć</strong><span>&nbsp;</span>Mesjasza (w połowie siedemdziesiątego tygodnia) -<span>&nbsp;</span><strong>30 rok</strong><span>&nbsp;</span>n.e. (marzec/kwiecień).<br />Koniec 70 tygodni dla Izraela (<strong>Ewangelia trafia do pogan</strong><span>&nbsp;</span>3,5 roku po śmierci Chrystusa) -<span>&nbsp;</span><strong>33 rok</strong><span>&nbsp;</span>n.e. (wrzesień/październik).&nbsp;<br /><br />1. W<span>&nbsp;</span><strong>roku 458</strong><span>&nbsp;</span>przed Chrystusem, kr&oacute;l perski - Artakserkses wydał<span>&nbsp;</span><strong>dekret</strong>.<br />2.<span>&nbsp;</span><strong>49 lat</strong><span>&nbsp;</span>p&oacute;źniej (7 proroczych tygodni) -<span>&nbsp;</span><strong>miasto</strong><span>&nbsp;</span>zostało<span>&nbsp;</span><strong>odbudowane</strong><span>&nbsp;</span>(409 r. p.Ch.).<br />3. 483 lata od wydania dekretu (7 tygodni + 62 tygodnie =<span>&nbsp;</span><strong>69 tygodni</strong>), czyli po sześćdziesięciu dziewięciu tygodniach - Chrystus został &bdquo;<strong>namaszczony</strong>&rdquo; we wrześniu/październiku roku<span>&nbsp;</span><strong>26 n.e</strong>.<br />4. Prorok Daniel przepowiedział także zakończenie służby Chrystusa. Zapowiedział, że Mesjasz zginie<span>&nbsp;</span><strong>w połowie</strong><span>&nbsp;</span>ostatnich&nbsp;siedmiu lat (proroczego okresu 70 tygodni), a zatem<span>&nbsp;</span><strong>3,5 roku od rozpoczęcia Jego służby</strong>. Wtedy to Mesjasz swoją śmiercią zni&oacute;sł wskazujące na Niego &bdquo;ofiary krwawe i z pokarm&oacute;w&rdquo;, ustanawiając Nowe Przymierze, umarł w marcu/kwietniu roku<span>&nbsp;</span><strong>30 n.e.</strong>&nbsp;&nbsp;<br /><br />5.<span>&nbsp;</span>Szczepan został ukamienowany i umarł męczeńską śmiercią we wrześniu/październiku roku<span>&nbsp;</span><strong>33 n.e.</strong><span>&nbsp;</span>(data końcowa proroctwa o 70 tygodniach), co było wydarzeniem wyznaczającym początek zwiastowania<span>&nbsp;</span><strong>Ewangelii wśr&oacute;d pogan</strong><span>&nbsp;</span>i końcem szczeg&oacute;lnej łaski dla narodu żydowskiego, kt&oacute;remu wcześniej wyznaczono &bdquo;<span style="color: #0000ff;">siedemdziesiąt tygodni</span>&rdquo; (Daniela 9:24).&nbsp;<span style="color: #0000ff;">&nbsp;<br /><br /></span><strong>Lud księcia, kt&oacute;ry wkroczy<span>&nbsp;</span></strong>(Daniela 9:26).&nbsp;<br /><br />Patrząc na historię niegdyś Narodu Wybranego, widzimy okresy wspaniałych wzlot&oacute;w, a zarazem długie okresy odstępstwa od Boga i Jego przykazań.<br />I jak za dni Mojżesza, niewiele brakowało, aby B&oacute;g wytracił Izraelit&oacute;w (2 Mojżesza 32:9-14, 30-35), tak r&oacute;wnież w p&oacute;źniejszej historii, zdawać się mogło, że B&oacute;g odrzucił i zapomniał Sw&oacute;j lud.<br />P&oacute;ki co jednak tak się nie działo, każdorazowo po skarceniu, B&oacute;g litował się nad nimi i zn&oacute;w przyjmował ich do Swej łaski, gdyż z tym narodem związał Swoje plany.<br />Wszak to im w okresie Starego Przymierza &bdquo;<span style="color: #0000ff;">zostały powierzone wyrocznie Boże</span>&rdquo; (Rzymian 3:2), do nich należało &bdquo;<span style="color: #0000ff;">synostwo i chwała</span>&rdquo;, do nich &bdquo;<span style="color: #0000ff;">należą ojcowie, z kt&oacute;rych pochodzi Chrystus według ciała&rdquo;</span><span>&nbsp;</span>(Rzymian 9:4-5).&nbsp;<br /><br />Jednakże dzień ich ostatecznego odrzucenia (czytaj &ndash; zr&oacute;wnania w prawach i przywilejach z innymi narodami), zbliżał się nieubłaganie.&nbsp;Dramatyczną historię tego niewdzięcznego narodu (poza wierną &bdquo;resztką Izraela&rdquo;), dokładnie ilustruje jedna z przypowieści Jehoszua &ndash; przypowieść o &bdquo;dzierżawcach winnicy&rdquo;, kt&oacute;rej fragment zacytuję:<br /><span style="color: #0000ff;">&bdquo;A w końcu posłał do nich syna swego, m&oacute;wiąc: Uszanują syna mego. (38) Ale gdy wieśniacy ujrzeli syna, m&oacute;wili między sobą: To jest dziedzic; nuże, zabijmy go, a posiądziemy dziedzictwo jego. (39) I pochwycili go, wyrzucili poza winnicę i zabili. (40)</span><span>&nbsp;</span><span style="color: #0000ff;">Gdy więc przyjdzie pan winnicy, co uczyni owym wieśniakom? (41) M&oacute;wią mu: Wytraci sromotnie tych złoczyńc&oacute;w, a winnicę wydzierżawi innym wieśniakom, kt&oacute;rzy mu we właściwym czasie będą oddawać owoce. (43) Dlatego powiadam wam, że Kr&oacute;lestwo Boże zostanie wam zabrane, a dane narodowi, kt&oacute;ry będzie wydawał jego owoce.&rdquo;</span><span>&nbsp;</span>(Mateusza 21:33-44).&nbsp;&nbsp;<br /><br />Ta sama rzeczywistość w proroctwie Daniela została wyrażona w następujących słowach:<br /><span style="color: #0000ff;">&bdquo;Lud księcia, kt&oacute;ry wkroczy, zniszczy miasto i świątynię. (27) A w świątyni stanie obraz obrzydliwości, kt&oacute;ry sprawi spustoszenie&rdquo;<span>&nbsp;</span></span>(Daniela 9:24-27).<br /><br />Kiedy się to spełniło?&nbsp;<br />W tekście z Mateusza 24:15-21 Pan Jehoszua m&oacute;wi:<br /><span style="color: #0000ff;">&bdquo;Gdy więc ujrzycie na miejscu świętym ohydę spustoszenia, kt&oacute;rą przepowiedział prorok Daniel - kto czyta, niech uważa - (16) wtedy ci, co są w Judei, niech uciekają w g&oacute;ry&rdquo;</span><span style="color: #0000ff;">&nbsp;<br /><br /></span>Z kolei Łukasz tak oddał tą samą naukę Pana:<br /><span style="color: #0000ff;">&bdquo;Gdy zaś ujrzycie<span>&nbsp;</span><strong>Jerozolimę otoczoną przez wojska</strong>, w&oacute;wczas wiedzcie, że przybliżyło się jej zburzenie. (21) Wtedy mieszkańcy Judei niech uciekają w g&oacute;ry, a ci, kt&oacute;rzy są w obrębie miasta, niech wyjdą z niego, a mieszkańcy wsi niech nie wchodzą do niego. (22) Gdyż dni te, to dni odpłaty,<span>&nbsp;</span><strong>aby się wypełniło wszystko, co jest napisane</strong>. (23) Biada brzemiennym i karmiącym w owe dni; będzie bowiem wielka niedola na ziemi i<span>&nbsp;</span><strong>gniew nad tym ludem</strong>&rdquo;<span>&nbsp;</span></span>(Łukasza 21:20-23).&nbsp;<br /><br />Zapowiedziany przez proroka Daniela &bdquo;<span style="color: #0000ff;">lud księcia, kt&oacute;ry wkroczy</span>&rdquo;, to oczywiście<span>&nbsp;</span><strong>legiony rzymskie pod dow&oacute;dztwem syna cesarza Wespazjana, Tytusa</strong>, kt&oacute;re w<span>&nbsp;</span><strong>roku 70</strong><span>&nbsp;</span>n.e. zdobyły Jerozolimę i spaliły świątynię, tak, że nie pozostał z niej &bdquo;<span style="color: #0000ff;">kamień na kamieniu</span>&rdquo; (Mateusza 24:1-2).&nbsp;<br /><br />Orły, bojowe znaki umieszczone na sztandarach i czczone jako b&oacute;stwa, były ową zapowiedzianą w proroctwie Daniela 9:27 &bdquo;obrzydliwością spustoszenia&rdquo;.&nbsp;<br /><br />Ponadto Jehoszua w roku swojej śmierci, wiosną 30 roku n.e. zapowiedział, że &bdquo;<span style="color: #0000ff;">to pokolenie nie przeminie</span>&rdquo;, aż zostanie zburzona świątynia Jeruzalemska, a jako pokolenie Żydzi rozumieli 40 lat. Taki też okres (40 dni/lat) w Biblii występuje często, jako okres pr&oacute;by/okres przejściowy i właśnie taki też okres czasu otrzymał i tym razem nar&oacute;d żydowski, aby się opamiętać.&nbsp;<br /><br />Dopiero<span>&nbsp;</span><strong>zabicie Syna</strong><span>&nbsp;</span>ściągnęło na Żyd&oacute;w<span>&nbsp;</span><strong>gniew Boga</strong>, kt&oacute;ry zniszczył ich stolicę i przekazał słowa żywota r&oacute;wnież innym narodom &bdquo;wydającym dobre owoce&rdquo;.<br />Sami się tego domagali w uporze i niegodziwości swych serc.<br /><span style="color: #0000ff;">&bdquo;A cały lud, odpowiadając, rzekł:<span>&nbsp;</span><strong>Krew jego na</strong><strong><span>&nbsp;</span>nas i na dzieci nasze</strong>.&rdquo;</span><span>&nbsp;</span>(Mateusza 27: 25).&nbsp;<br /><br />Apostoł Paweł pisał o swoich niewierzących wsp&oacute;łziomkach - do nawr&oacute;conych pogan, wydających &bdquo;dobre owoce&rdquo;:<br /><span style="color: #0000ff;">&bdquo;Bo i wy doznaliście tych samych cierpień od swoich rodak&oacute;w, jak i oni od Żyd&oacute;w, (15) kt&oacute;rzy i<span>&nbsp;</span><strong>Pana Jezusa zabili, i prorok&oacute;w, i nas prześladowali, i<span>&nbsp;</span><span>Bogu się nie podobają</span><span>&nbsp;</span>i wszystkim ludziom są przeciwni</strong>; (16) a żeby dopełnić miary grzech&oacute;w swoich, przeszkadzają nam w zwiastowaniu poganom zbawiennej wieści. Ale<span>&nbsp;</span><strong>gniew Boży spadł na nich na dobre</strong>.&rdquo;</span><span>&nbsp;</span>(1 Tesaloniczan 2:14-16).&nbsp;&nbsp;<br /><br /><strong>Czy proroctwo o 70 tygodniach ma to jakikolwiek związek z naszymi dniami?</strong>&nbsp;<br /><br />Wyrywanie z kontekstu i przenoszenie &bdquo;ostatniego tygodnia&rdquo; z proroctwa Daniela 9:24-27 w przyszłość, jak to czyni większość ugrupowań religijnych oraz komentator&oacute;w biblijnych &ndash;<span>&nbsp;</span><strong>nie ma żadnych biblijnych podstaw.</strong><br /><br />A wiązanie działalności w Chrystusa w &bdquo;siedemdziesiątym tygodniu&rdquo; z działalnością<span>&nbsp;</span><strong>antychrysta</strong><span>&nbsp;</span>jest totalnym nieporozumieniem i zwiedzeniem.&nbsp;<br /><br />Tego rodzaju pomysły i komentarze, niezależnie od tego, czy ich autorzy zdają sobie z tego sprawę, czy też nie &ndash;<span>&nbsp;</span><strong>służą papiestwu!</strong>&nbsp;&nbsp;<br />Gdyż wszystkie zapowiedzi, jakie w Biblii odnoszą się do<span>&nbsp;</span><strong>antychrysta</strong>, wypełnił i wypełnia<span>&nbsp;</span><strong>Rzym papieski</strong>.<br /><br />To ten odstępczy &bdquo;kości&oacute;ł&rdquo; w spos&oacute;b wręcz karykaturalny zniekształcił naukę Jehoszua, to ten &bdquo;kości&oacute;ł&rdquo; służy szatanowi, grającemu rolę osobowego ducha Świętego w &bdquo;Tr&oacute;jcy&rdquo;, kt&oacute;rej dogmat&nbsp;ten właśnie &bdquo;kości&oacute;ł&rdquo; stworzył w IV wieku, a następnie upił tym trującym &bdquo;winem&rdquo; swoje protestanckie c&oacute;rki i inne organizacje &ndash; niemalże cały świat.&nbsp;<br />To ten &bdquo;kości&oacute;ł&rdquo; nauczył swoich wyznawc&oacute;w TOTALNEGO bałwochwalstwa, zaś jego papież przywłaszczył sobie boskie atrybuty oraz kompetencje i siedząc na tronie ociekającym złotem &ndash; odbiera boską cześć!&nbsp;<br /><br /><span><strong>Rzym</strong></span><span>&nbsp;<strong>papieski</strong>&nbsp;odpowiada dokładnie proroczej charakterystyce &bdquo;<strong><span style="color: #0000ff;">małego rogu</span></strong>&rdquo; z&nbsp;7 rozdziału Daniela, a ponadto &bdquo;<strong><span style="color: #0000ff;">człowieka grzechu</span></strong>&rdquo; z 2 listu do Tesaloniczan, &bdquo;<strong><span style="color: #0000ff;">wszetecznej niewiasty</span></strong>&rdquo; z Księgi Objawienia rozdział 17 i &bdquo;<strong><span style="color: #0000ff;">fałszywej prorokini Izebel</span></strong>&rdquo; z Księgi Objawienia rozdziału 2.</span>&nbsp;<br /><br />Czyż nie o tym antychryście m&oacute;wią prorocze zapowiedzi?<br /><strong>(Daniela 7:8, 20-21, 24-25, Dzieje 20:29-30, 2 Tesaloniczan 2:1-12, Objawienie 17:1-7 i inne).</strong><strong>&nbsp;</strong></p>
<p><strong><span style="color: #ffffff;"><span style="font-size: 14pt;">.</span></span></strong></p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=77" style="text-decoration: none;">https://jehoszua.ddv.pl/readarticle.php?article_id=77</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883840&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z058f73255cz</p>
</div>
</body>
