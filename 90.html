<html lang="pl-PL">
<head>
<meta charset="UTF-8" />
<title>Dekalog (cz.1)</title>

<meta name="description" content="Dekalog (cz.1) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/901.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Dekalog (cz.1)" />
<meta property="og:description" content="Dekalog (cz.1) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Dekalog (cz.1)</h1>
</div>

<p><span><br />&nbsp;&nbsp;&nbsp;&nbsp;&nbsp;&nbsp; Pomimo, iż poruszałem już temat przykazań/zakonu w artykule: &bdquo;Jaki zakon nas obowiązuje&rdquo; - jednak postanowiłem napisać poniższy artykuł z uwagi na powracający niczym bumerang i nasilający się problem mylnego rozumienia Prawa, kt&oacute;re obowiązuje chrześcijan.<br /><br />Niestety spotykam się z wieloma osobami, kt&oacute;re narzucają innym &bdquo;nakazy i zakazy&rdquo;, kt&oacute;rych chrześcijanie nie muszą przestrzegać &ndash; mało tego wręcz nie powinni ich przestrzegać, gdyż trzymanie się ich może prowadzić na przykład do cudzoł&oacute;stwa!&nbsp;<br /><br />Osoby te usilnie skupiają swoją uwagę na przykazaniach&hellip; DEKALOGU&hellip; pr&oacute;bując skupić także uwagę innych na tychże kamiennych prawach &ndash; tym samym odwracają uwagę od jedynego obowiązującego Prawa/Zakonu - Chrystusa.<br /><br />Co w efekcie może prowadzić do zagłady&hellip;&nbsp;Dlaczego?&nbsp;<br /><br />Odpowiedź jest niezwykle prosta i jasna, lecz nie dla ludzi, kt&oacute;rzy wolą bardziej słuchać &bdquo;innych&rdquo; ludzi z zasłoną na twarzy.&nbsp;<br /><br />Sp&oacute;jrzmy na wymowny przykład.<br />W treści 10 przykazaniach znajduje się przykazanie:&nbsp;<span style="color: #0000ff;">&bdquo;nie cudzoł&oacute;ż&rdquo;</span>&nbsp;i dla Izraelity wypełnienie tego przykazania stanowiło powstrzymywanie się j<strong>edynie od CIELESNEGO cudzołożenia</strong>&nbsp;&ndash; według &bdquo;kamiennej&rdquo;&nbsp;<span style="color: #0000ff;">&bdquo;suchej litery prawa&rdquo;.</span>&nbsp;&nbsp;<br /><br />Natomiast<span style="color: #0000ff;">&nbsp;&bdquo;służba ducha&rdquo; -</span>&nbsp;<span style="color: #0000ff;">&bdquo;zakon Chrystusowy&rdquo;, &bdquo;zakon wiary&rdquo;,&nbsp;</span>kt&oacute;remu podlega każde dziecko Boże<span style="color: #0000ff;">,&nbsp;</span>wymaga oczyszczenia&nbsp;<strong>wnętrza człowieka &ndash; uświęcania umysłu i serca, a nie tylko ciała.</strong>&nbsp;<br /><br />I tak według&nbsp;<span style="color: #0000ff;">&bdquo;zakonu Chrystusowego&rdquo;&nbsp;</span>nie wystarczy CIELEŚNIE nie cudzołożyć, tak jak to było w Starym Przymierzu, ale:<br /><span style="color: #0000ff;">&bdquo;Słyszeliście, iż powiedziano: Nie będziesz&nbsp;cudzołożył.&nbsp;</span><span style="color: #0000ff;">(28)</span><span style="color: #0000ff;">&nbsp;A Ja wam powiadam, że każdy kto&nbsp;<strong>patrzy na niewiastę i pożąda jej, już popełnił z nią cudzoł&oacute;stwo w sercu swoim</strong>&rdquo;</span>&nbsp;(Mateusza 5:27).&nbsp;<br /><br />Zwr&oacute;ćmy uwagę, że Jehoszua w powyższym tekście dał NOWE, INNE PRZYKAZANIE, kt&oacute;rego należy przestrzegać zamiast tego kamiennego z &bdquo;dekalogu&rdquo;.<br />A dzisiaj nie brakuje zwodzicieli, kt&oacute;rzy głoszą, że to DEKALOG jest naszym Prawem i wyznacznikiem moralnego postępowania &ndash; buntują się przeciw Słowu Syna Bożego, prowadząc innych do cudzoł&oacute;stwa, gdyż jeżeli w swoich myślach ktoś produkuje cudzołożne obrazy, czy nawet tylko pożądliwie wpatruje się, czy to na ulicy, czy w gazecie, czy w telewizji, internecie w mężczyznę lub kobietę (poza swoim mężem/żoną) &ndash; cudzołoży, a o takich napisano:<br /><span style="color: #0000ff;">&bdquo;Nie łudźcie się! Ani wszetecznicy, ani bałwochwalcy&nbsp;<strong>ani cudzołożnicy</strong>, ani rozpustnicy, ani mężołożnicy,&nbsp;</span><span style="color: #0000ff;">(10)</span><span style="color: #0000ff;">&nbsp;ani złodzieje, ani chciwcy, ani pijacy, ani oszczercy, ani zdziercy&nbsp;<strong>Kr&oacute;lestwa Bożego nie odziedziczą</strong>&rdquo;</span>&nbsp;(1 Koryntian 6:9-10).<span style="color: #0000ff;">&nbsp;<br /><br /></span>Podobnie poniżej, gdybyśmy wpatrywali się w przykazania &bdquo;dekalogu&rdquo;, to moglibyśmy się uważać za niewinnych, na przykład rozwodząc się z żoną z &bdquo;byle powodu&rdquo; i poślubiając inną lub poślubiając wiele żon, podobnie, jak to miało miejsce w czasach starotestamentowych.<br /><span style="color: #0000ff;">&bdquo;Rzecze im: Mojżesz pozwolił wam odprawiać swoje żony ze względu na zatwardziałość serc waszych, ale od początku tak nie było.&nbsp;</span><span style="color: #0000ff;">(9)</span><span style="color: #0000ff;">&nbsp;A powiadam wam: Ktokolwiek by odprawił żonę swoją,&nbsp;<strong>z wyjątkiem przyczyny wszeteczeństwa</strong>, i poślubił inną,&nbsp;<strong>cudzołoży</strong>, a kto by odprawioną poślubił, cudzołoży&rdquo;</span>&nbsp;(Mateusza 19:8-9).&nbsp;<br /><br />Podobnie kamienne:&nbsp;<span style="color: #0000ff;">&bdquo;Nie zabijaj&rdquo;,</span>&nbsp;a Pan m&oacute;wi:<br /><span style="color: #0000ff;">&bdquo;Słyszeliście, iż powiedziano przodkom:&nbsp;<strong>Nie będziesz zabijał</strong>, a kto by zabił, p&oacute;jdzie pod sąd.&nbsp;(22)&nbsp;A Ja wam powiadam, że każdy,&nbsp;<strong>kto się gniewa</strong>&nbsp;<strong>na brata swego, p&oacute;jdzie pod sąd</strong>, a kto by rzekł bratu swemu: Racha, stanie przed Radą Najwyższą, a kto by rzekł: Głupcze, p&oacute;jdzie w ogień piekielny&rdquo;</span>&nbsp;(Mateusza 5:21-22).&nbsp;<br /><br />Widać więc wyraźnie, jak na dłonie, jak Chrystus nadaje Nowy Zakon i przeciwstawia wiele starotestamentowych Praw z Nowymi, na przykład:<br />&bdquo;Oko za oko&rdquo; kontra &bdquo;Miłuj nieprzyjaci&oacute;ł swoich i nadstawiaj drugi policzek&rdquo;.&nbsp;<br /><br />R&oacute;wnież poniższe przykazanie Pana r&oacute;wnież nie było częścią 10 przykazań.<br /><span style="color: #0000ff;">&bdquo;</span><strong><span style="color: #0000ff;">Nowe przykazanie daję wam</span></strong><span style="color: #0000ff;">, abyście się wzajemnie miłowali, jak Ja was umiłowałem; abyście się i wy wzajemnie miłowali. (35) Po tym wszyscy poznają, żeście uczniami moimi, jeśli miłość wzajemną mieć będziecie&rdquo;</span>&nbsp;(Jana 13:34-35).&nbsp;<br /><br />Nowością był nakaz miłowania braci i si&oacute;str na wz&oacute;r miłości Chrystusa do nas, kt&oacute;ry Swoje życie za nas oddał.<br /><span style="color: #0000ff;">&bdquo;Takie jest&nbsp;<strong>przykazanie moje</strong>, abyście się wzajemnie miłowali,&nbsp;<strong>jak Ja was umiłowałem</strong>. (13)&nbsp;Większej miłości&nbsp;nikt nie ma nad tę, jak gdy kto życie swoje kładzie za przyjaci&oacute;ł swoich. (14) Jesteście przyjaci&oacute;łmi moimi, jeśli czynić będziecie, co wam przykazuję&rdquo;&nbsp;</span>(Jana 15:12-14).&nbsp;<br /><br />Kiedy ktoś utrzymuje, że przykazanie &bdquo;miłości wzajemnej&rdquo; na wz&oacute;r miłości Chrystusa do wierzących, było jedynie streszczeniem części dziesięciu przykazań, zaprzecza tym samym Synowi Bożemu, kt&oacute;ry wyraźnie zaznaczył, że było to&nbsp;<strong>przykazanie NOWE</strong>!!!&nbsp;<br /><br /><strong>Ten, kto uparcie twierdzi, że to przykazania &bdquo;dekalogu&rdquo; są obowiązujące chrześcijan jest zwodzicielem i bardzo często na przykład cudzołożnikiem</strong>, gdyż osoby żyjące w starym testamencie i przestrzegające przykazania z &bdquo;dekalogu&rdquo;: &bdquo;nie cudzoł&oacute;ż&rdquo; &ndash; miały na przykład&nbsp;<strong>WIELE ŻON</strong>, co dzisiaj w NOWYM ZAKONIE jest niedopuszczalne, jak i nawet&nbsp;<strong>pożądliwe spojrzenia, myśli&hellip;</strong>&nbsp;<br /><br />Wierząc i głosząc, że w Nowym Przymierzu powinniśmy zawracać i patrzeć na przykazania starotestamentowego &bdquo;dekalogu&rdquo; &ndash; ludzie nie tylko zadając sobie śmierć, ale i zawodzą innych, nakłaniając ich do pełnienia tego co w og&oacute;le nie przynosi chwały i pożytku człowiekowi, nakłaniają do pełnienia&nbsp;<strong>służby śmierci &ndash; służby potępienia!</strong><br /><br />Strzeżcie się takich ludzi! Trochę kwasu może całe ciasto zakwasić!<br /><span style="color: #0000ff;">&bdquo;</span><span style="color: #0000ff;">Zdolność nasza jest z Boga, (6) kt&oacute;ry też uzdolnił nas, abyśmy byli sługami&nbsp;<strong>nowego przymierza</strong>, nie litery, lecz ducha, bo&nbsp;<strong>litera zabija, duch zaś ożywia</strong>. (7) Jeśli tedy&nbsp;<strong>służba śmierci</strong>,&nbsp;<strong>wyryta literami na tablicach kamiennych</strong>&nbsp;taką miała chwałę, że synowie izraelscy nie mogli patrzeć na oblicze Mojżesza z powodu przemijającej wszak jasności oblicza jego, (8) czy nie daleko więcej chwały mieć będzie służba ducha? (9) Jeśli bowiem&nbsp;<strong>służba potępienia</strong>&nbsp;ma chwałę, daleko więcej obfituje w chwałę służba sprawiedliwości. (10) Albowiem to, co niegdyś miało chwałę,&nbsp;<strong>teraz nie ma chwały</strong>&nbsp;z powodu chwały, kt&oacute;ra tamtą przewyższa&rdquo;</span>&nbsp;(2 Koryntian 3:5-10).&nbsp;<br /><br />Dzięki temu, tym, kt&oacute;rzy uwierzyli w Syna i Jego dzieło (uczynili Go swoim Panem &ndash; słuchają i naśladują Go), B&oacute;g obdarza łaską i daje moc (swego ducha do serc i umysł&oacute;w &ndash; &bdquo;nowonarodzenie&rdquo;), abyśmy mogli dążyć do UŚWIĘCENIA &ndash;&nbsp;<strong>strzeżenia przykazań, kt&oacute;re dał nam poprzez Swego Syna</strong>, a komu się wydaje, że jest to zdolność strzeżenia 10 przykazań, ten sam o sobie wydaje świadectwo i pokazuje, czy jego zdolność jest z Boga, czy z siebie samego i swojej ślepoty&nbsp;(2 Koryntian 3:5-8).<br /><br /><span style="color: #0000ff;">&bdquo;Lecz teraz zostaliśmy&nbsp;<strong>uwolnieni od zakonu</strong>, gdy umarliśmy temu, przez co byliśmy opanowani, tak iż&nbsp;<strong>służymy w nowości ducha, a nie według przestarzałej litery</strong>&rdquo;</span>(Rzymian 7:6).&nbsp;<br /><br />Lecz nikt, kto się nie narodzi z Boga nie jest w stanie tego zrozumieć, dlatego błądzi, patrząc poprzez cielesne oczy &ndash; na przykład na 10 przykazań i w ten spos&oacute;b stara się być sprawiedliwym i żałośnie się tłumaczy, m&oacute;wiąc&nbsp;<em><span style="color: #990000;">&bdquo;oczywiście, że z uczynk&oacute;w nie zostanę zbawiony, lecz ja po prostu&nbsp;&nbsp;z miłości pragnę zachowywać 10 kamiennych Praw&rdquo;</span>&nbsp;</em>&ndash; co za ślepota i faryzeizm! Co za głupota &ndash; co ma miłość do Boga wsp&oacute;lnego z kamienną służbą potępienia?<br /><span style="color: #0000ff;">&bdquo;Skoro bowiem zmienia się kapłaństwo, musi też nastąpić&nbsp;<strong>zmiana zakonu</strong></span>.<span style="color: #0000ff;">(18) A przeto&nbsp;<strong>poprzednie przykazanie zostaje usunięte</strong>&nbsp;z powodu jego&nbsp;<strong>słabośc</strong>i i&nbsp;<strong>nieużyteczności</strong>, (19) gdyż zakon nie przywi&oacute;dł&nbsp;<strong>niczego do doskonałości</strong>, z drugiej zaś strony wzbudzona zostaje lepsza nadzieja, przez kt&oacute;rą zbliżamy się do Boga&rdquo;</span>&nbsp;(Hebrajczyk&oacute;w 7:12, 18-19).&nbsp;<br /><br /><span style="color: #0000ff;">&bdquo;Takie zaś jest przymierze, kt&oacute;re zawrę z domem Izraela po upływie owych dni, m&oacute;wi Pan: Prawa moje włożę w ich umysły i na sercach ich wypiszę je, i będę im Bogiem, a oni będą mi ludem.&nbsp;</span><span style="color: #0000ff;">(13)</span><span style="color: #0000ff;">&nbsp;Gdy m&oacute;wi: Nowe, to uznał&nbsp;<strong>pierwsze za przedawnione</strong>; a to, co się przedawnia i starzeje,&nbsp;<strong>bliskie</strong>&nbsp;<strong>jest zaniku</strong>&rdquo;&nbsp;</span>(Hebrajczyk&oacute;w 8:10, 13).<span style="color: #0000ff;">&nbsp;<br /><br /></span><span style="color: #0000ff;">&bdquo;Tak więc&nbsp;<strong>zakon</strong>&nbsp;był naszym przewodnikiem do Chrystusa, abyśmy z wiary zostali usprawiedliwieni. (25) A gdy przyszła wiara, już&nbsp;<strong>nie jesteśmy pod opieką przewodnika</strong></span>&rdquo;&nbsp;(Galacjan 3:24-25).&nbsp;<br /><br />Na czym polega&nbsp;<strong>miłość do Boga</strong>?<br />Składa się z dw&oacute;ch element&oacute;w:<br />Pierwszy i podstawowy, to przestrzeganie przykazania Boga o Jego Synu, uwierzenie Bogu i w Jednego Boga, kt&oacute;ry posłał Swego Syna:<br /><span style="color: #0000ff;">&bdquo;A to jest przykazanie jego, abyśmy wierzyli w imię&nbsp;Syna&nbsp;jego, Jezusa Chrystusa&rdquo;</span>(1 Jana 3:23, por.&nbsp;1 Tymoteusza 6:12-14).&nbsp;<br /><br />Drugie, to przestrzeganie przykazań Syna &ndash; uczynienie Go Jedynym PANEM swojego życia.<br /><span style="color: #0000ff;">&bdquo;Przez to&nbsp;<strong>UWIELBIONY BĘDZIE OJCIEC M&Oacute;J</strong>, jeśli obfity owoc wydacie i staniecie się moimi uczniami.&nbsp;</span><span style="color: #0000ff;">(10)</span><span style="color: #0000ff;">&nbsp;Jeśli&nbsp;<strong>PRZYKAZAŃ MOICH</strong>&nbsp;przestrzegać będziecie, trwać będziecie w miłości mojej, jak i Ja przestrzegałem przykazań Ojca mego i trwam w miłości jego&rdquo;</span>&nbsp;(Jana 15:8-10).&nbsp;<br /><br /><strong>1. Wiara w świadectwo&nbsp;</strong>(nabranie wiary Chrystusa).<br /><strong>2. Posłuszeństwo Słowu&nbsp;</strong>(Synowi Bożemu i Jego przykazaniom)<strong>.</strong><strong>&nbsp;<br /><br /></strong><strong>1 + 2 = Życie wieczne.</strong><span style="color: #0000ff;">&nbsp;<br /><br /></span><span style="color: #0000ff;">&bdquo;</span><span style="color: #0000ff;">Ojciec miłuje Syna i wszystko oddał w jego ręce. (36) Kto&nbsp;<strong>wierzy w Syna</strong>, ma żywot wieczny, kto zaś&nbsp;<strong>nie słucha Syna</strong>, nie ujrzy żywota, lecz gniew Boży ciąży na nim&rdquo;</span>&nbsp;(Jana 3:35-36).&nbsp;<br /><br /><span style="color: #0000ff;">&bdquo;</span><span style="color: #0000ff;">Zaprawdę, zaprawdę, powiadam wam, kto<strong>&nbsp;słucha&nbsp;</strong>słowa mego i<strong>&nbsp;wierzy</strong>&nbsp;temu, kt&oacute;ry mnie posłał,&nbsp;<strong>ma żywot wieczny</strong>&nbsp;i nie stanie przed sądem, lecz przeszedł ze śmierci do żywota&rdquo;</span>&nbsp;(Jana 5:24).&nbsp;<br /><br />Widzicie te&nbsp;<strong>DWA elementy</strong>&nbsp;potrzebne do&nbsp;<strong>żywota wiecznego</strong>?&nbsp;<br /><br />Na czym polega miłość do Syna Bożego?<br /><span style="color: #0000ff;">&bdquo;</span><span style="color: #0000ff;">Jeśli mnie miłujecie,&nbsp;przykazań&nbsp;<strong>moich&nbsp;</strong></span>(nie Mojżesza i dekalogu)<span style="color: #0000ff;">&nbsp;przestrzegać będziecie&rdquo;</span>&nbsp;(Jana 14:15).&nbsp;<br /><br />Przestrzegać mamy sł&oacute;w naszego PANA, a nie Mojżesza.<br />&bdquo;<span style="color: #0000ff;">Jeśli kto mnie miłuje,&nbsp;<strong>słowa mojego przestrzegać będzie</strong>, i Ojciec m&oacute;j umiłuje go, i do niego przyjdziemy, i&nbsp;<strong>u niego zamieszkamy</strong>&rdquo;</span><span style="color: #993300;">&nbsp;</span>(Jana 14:23).&nbsp;<br /><br /><span style="color: #0000ff;">&bdquo;Jeśli&nbsp;<strong>przykazań</strong>&nbsp;<strong>moich</strong>&nbsp;przestrzegać będziecie, trwać będziecie w miłości mojej&hellip;&nbsp;</span><span style="color: #0000ff;">(12)</span><span style="color: #0000ff;">&nbsp;Takie jest przykazanie moje, abyście się wzajemnie miłowali, jak Ja was umiłowałem.&nbsp;</span><span style="color: #0000ff;">(13)</span><span style="color: #0000ff;">&nbsp;Większej miłości nikt nie ma nad tę, jak gdy kto życie swoje kładzie za przyjaci&oacute;ł swoich&rdquo;</span>&nbsp;(Jana 15:10).&nbsp;<br /><br />B&oacute;g zostaje uwielbiony przez to, że wierzymy w świadectwo, kt&oacute;re złożył o Swoim Synu, jak i przez nasze pełne posłuszeństwo słowom - zakonowi Syna!<br /><span style="color: #0000ff;">&bdquo;Dzieci moje, to wam piszę, abyście nie grzeszyli. A jeśliby kto zgrzeszył, mamy orędownika u Ojca<strong>, Jezusa Chrystusa</strong>, kt&oacute;ry jest sprawiedliwy. (2) On ci jest ubłaganiem za grzechy nasze, a nie tylko za nasze, lecz i za grzechy całego świata. (3)&nbsp;<strong>A z tego wiemy, że go znamy, jeśli przykazania jego zachowujemy</strong>. (4) Kto m&oacute;wi: Znam go, a przykazań jego nie zachowuje,&nbsp;<strong>kłamcą jest i prawdy w nim nie ma</strong>. (5) Lecz kto&nbsp;<strong>zachowuje Słowo jego</strong>, w tym prawdziwie dopełniła się miłość Boża. Po tym poznajemy, że w nim jesteśmy. (6) Kto m&oacute;wi, że w nim mieszka, powinien sam&nbsp;<strong>tak postępować, jak On postępował</strong>&rdquo;&nbsp;</span>(1 Jana 2:1-6).&nbsp;<br /><br />Niestety ludzie wolą być niewolnikami innych, zamiast być niewolnikami Prawdy i nie chcą przyjąć do wiadomości, że&nbsp;<span style="color: #0000ff;">&bdquo;</span><span style="color: #0000ff;">On zni&oacute;sł zakon&nbsp;<strong>przykazań</strong>&nbsp;i przepis&oacute;w&nbsp;</span>(Prawo Mojżeszowe włącznie z 10 z kamiennych tablic)<span style="color: #0000ff;">, aby czyniąc pok&oacute;j, stworzyć w sobie samym z dw&oacute;ch jednego nowego człowieka&rdquo;</span>&nbsp;(Efezjan 2:15).&nbsp;<br /><br />Wolą mieć Mojżesza (konkretnie wybrane według własnego uznania fragmenty nakaz&oacute;w przekazanych przez Mojżesza) za Pana wbrew&nbsp;<strong>woli Ojca&nbsp;</strong>zawartej w Nowym Przymierzu!Analogiczna sytuacja, jak w I wieku:<br /><span style="color: #0000ff;">&bdquo;Na to niekt&oacute;rzy faryzeusze rzekli: Człowiek ten&nbsp;<strong>nie jest z Boga</strong>, bo&nbsp;<strong>nie przestrzega sabatu</strong>&hellip; (28) Złorzeczyli mu więc, m&oacute;wiąc:&nbsp;<strong>Ty jesteś uczniem jego, ale my jesteśmy uczniami Mojżesza.&nbsp;</strong>(29) My wiemy, że B&oacute;g m&oacute;wił do Mojżesza, lecz skąd Ten pochodzi, nie wiemy. (35) A gdy Jezus usłyszał, że go wyrzucili, i gdy go spotkał, rzekł: Czy wierzysz w Syna Bożego?&nbsp;</span>(Jana 9:16-35).&nbsp;<br /><br />Komu oddajesz się w posłuszeństwo, ten staje się Twoim Panem&hellip;(2 Koryntian 10:5), a wolą Bożą jest, abyśmy strzegli Jego przykazań, kt&oacute;re dał nam&nbsp;<strong>poprzez Syna oraz apostoł&oacute;w</strong>, a dzięki kt&oacute;rym mamy dążyć do uświęcenia, miłości i czystości.<br /><span style="color: #0000ff;">&bdquo;Abyście pamiętali na słowa, jakie poprzednio wypowiedzieli święci prorocy, i na&nbsp;<strong>przykazanie Pana i Zbawiciela, podane przez apostoł&oacute;w waszych</strong>&rdquo;</span>&nbsp;(2 Piotra 3:2).&nbsp;<br /><br />Paweł pisał:<span style="color: #0000ff;">&bdquo;A wy staliście się naśladowcami&nbsp;<strong>naszymi i Pana</strong>&nbsp;i przyjęliście Słowo&rdquo;</span>&nbsp;(1 Tesaloniczan 1:6, por. 2:13-14).&nbsp;<br /><br />Sp&oacute;jrzmy pod jakim&nbsp;zakonem/prawem był apostoł Paweł?<br /><span style="color: #0000ff;">&bdquo;</span><span style="color: #0000ff;">I stałem się dla Żyd&oacute;w jako Żyd, aby Żyd&oacute;w pozyskać; dla tych, kt&oacute;rzy są pod zakonem, jakobym był pod zakonem, chociaż&nbsp;<strong>sam pod zakonem nie jestem</strong>, aby tych, kt&oacute;rzy są pod zakonem, pozyskać. (21) Dla tych, kt&oacute;rzy są bez zakonu, jakobym był bez zakonu, chociaż nie jestem bez zakonu Bożego, lecz pod&nbsp;<strong>zakonem Chrystusowym</strong>, aby pozyskać tych, kt&oacute;rzy są bez zakonu&rdquo;</span>&nbsp;(1 Koryntian 9:20-21).&nbsp;<br /><br />Mamy dążyć do całkowitego posłuszeństwa słowom Syna &ndash; słowom, radom i przykazaniom, kt&oacute;re mamy zapisane na kartach Nowego Testamentu.<br /><span style="color: #0000ff;">&bdquo;</span><span style="color: #0000ff;">Zmuszamy wszelką myśl do poddania się w&nbsp;<strong>posłuszeństwo</strong><strong>&nbsp;Chrystusowi</strong>, (6) gotowi do karania wszelkiego nieposłuszeństwa, gdy&nbsp;<strong>posłuszeństwo</strong><strong>&nbsp;wasze będzie całkowite</strong>.&rdquo;</span>&nbsp;(2 Koryntian 10:5-6).&nbsp;<br /><br /><span style="color: #0000ff;">&bdquo;C&oacute;ż tedy? Czy mamy grzeszyć, dlatego że nie jesteśmy pod zakonem, lecz pod łaską? Przenigdy! (16) Czyż nie wiecie, że jeśli się oddajecie jako&nbsp;<strong>słudzy w</strong>&nbsp;<strong>posłuszeństwo</strong>,&nbsp;<strong>stajecie się sługami tego, komu jesteście posłuszni</strong>&hellip;&rdquo;&nbsp;</span>(Rzymian 6:15-16).&nbsp;<br /><br />Mojżesz (oraz 10 przykazań) jest Panem, czy Syn Boży? Komu mamy być posłuszni?<br /><span style="color: #0000ff;">&bdquo;Jeśli ustami swoimi wyznasz, że&nbsp;<strong>Jezus jest Panem</strong>, i uwierzysz w sercu swoim, że B&oacute;g wzbudził go z martwych, zbawiony będziesz&rdquo;</span>&nbsp;(Rzymian 10:9).&nbsp;<br /><br /><span style="color: #0000ff;">&bdquo;Albowiem&nbsp;<strong>fundamentu</strong>&nbsp;innego nikt nie może założyć opr&oacute;cz tego, kt&oacute;ry jest założony, a kt&oacute;rym jest&nbsp;<strong>Jezus Chrystus</strong>.&rdquo;</span>&nbsp;(1 Koryntian 3:11).&nbsp;<br /><br />Pan podkreślał:<br /><span style="color: #0000ff;">&bdquo;Odpowiedział mu Jezus: Ja jestem&nbsp;<strong>droga</strong>&nbsp;i&nbsp;<strong>prawda</strong>, i&nbsp;<strong>żywot</strong>, nikt nie przychodzi do Ojca,&nbsp;<strong>tylko przeze mnie</strong>&rdquo;</span>&nbsp;(Jana 14:6).&nbsp;<br /><br />Doprawdy nie brakuje upartości, krnąbrności i szaleństwa osobom spierającym się z Bogiem Wszechmogącym, kt&oacute;re uparcie krzyczą &ndash;&nbsp;<em><span style="color: #990000;">&bdquo;DEKALOG jest naszym Prawem oraz każdego, kto kocha Boga&rdquo;</span></em>!&nbsp;<br /><br />Podobnie zachowywali się Żydzi w I wieku:<br /><span style="color: #0000ff;">&bdquo;</span><span style="color: #0000ff;">Odpowiedzieli mu Żydzi:&nbsp;<strong>My mamy</strong>&nbsp;<strong>zakon</strong>, a według&nbsp;zakonu winien umrzeć, bo się czynił Synem Bożym&rdquo;</span>&nbsp;(Jana 19:7).<br /><br /></span></p>
<p><span style="color: #0000ff;">&bdquo;Ten człowiek nie przestaje m&oacute;wić bluźnierstw przeciwko temu miejscu świętemu i<span>&nbsp;</span><strong>zakon</strong><strong>owi;</strong><span>&nbsp;</span>(14) słyszeliśmy go bowiem, jak m&oacute;wił, że &oacute;w Jezus Nazareński zburzy to miejsce i<span>&nbsp;</span><strong>zmieni zwyczaje, jakie nam Mojżesz przekazał</strong>&rdquo;</span><span>&nbsp;</span>(Dzieje 6:13-14).<br /><br /><span style="color: #0000ff;">&bdquo;Mężowie izraelscy, pom&oacute;żcie! Oto jest człowiek, kt&oacute;ry wszędzie wszystkich<span>&nbsp;</span><strong>naucza przeciwko</strong><span>&nbsp;</span>ludowi i<span>&nbsp;</span><strong>zakon</strong><strong>owi</strong>, i temu miejscu&rdquo;</span><span>&nbsp;</span>(Dzieje 21:28).</p>
<p><br />Dzisiaj nie brakuje ludzi, kt&oacute;rzy &bdquo;czynią r&oacute;żnicę&rdquo; miedzy ludźmi, oceniając tych, kt&oacute;rzy nie &bdquo;zachowują dni lub pewnych zwyczaj&oacute;w&rdquo; gorzej, niżej niż tych, kt&oacute;rzy ją zachowują.<br />Dzisiaj także nie brakuje zbuntowanych grup i organizacji, kt&oacute;re nie przyjmują do swoich szereg&oacute;w na przykład os&oacute;b nie zachowujących literalnie soboty (jako elementu zakonu &ndash; tzw. dekalogu Mojżesza). W og&oacute;le nie baczą na to, jaką krzywdę mogą im (odrzuconym) wyrządzić głosząc, że to jest bezwzględny<span>&nbsp;</span><strong>wym&oacute;g</strong>,<span>&nbsp;</span><strong>nakaz<span>&nbsp;</span></strong>(por.<span>&nbsp;</span><strong>Kolosan 2:16, Rzymian 14:4-5</strong>), aby się podobać Bogu i cieszyć się naszą braterską miłością oraz wsparciem.<br /><span style="color: #0000ff;">&bdquo;<span>Kto zaś&nbsp;zgorszy&nbsp;jednego z tych małych, kt&oacute;rzy wierzą we mnie, lepiej będzie dla niego, aby mu zawieszono u szyi kamień młyński i utopiono go w głębi morza&rdquo;&nbsp;</span></span><span>(Mateusza 18:6).<br /></span><br /><span>Prawdziwi chrześcijanie, kt&oacute;rzy swe życie powierzyli Synowi Bożemu, a tym samym Bogu Ojcu &ndash; według Słowa Bożego&nbsp;<strong>nie mają nic wsp&oacute;lnego z 10 przykazaniami,&nbsp;</strong>będącymi jedynie częścią Prawa Mojżeszowego.<br /><br /></span><span>Niegdyś Mojżesz otrzymał kamienne tablice,<span style="color: #0000ff;">&nbsp;</span></span>jako dow&oacute;d<span>&nbsp;</span><strong>- świadectwo</strong><span>&nbsp;</span>zawarcia Przymierza. Natomiast teraz świadectwo jest składane w naszym sercu i umyśle &ndash;<span>&nbsp;</span><strong>jakie świadectwo?<br /></strong><span style="color: #0000ff;">&bdquo;</span><span><span style="color: #0000ff;">A kt&oacute;ż może zwyciężyć świat, jeżeli nie ten, kt&oacute;ry wierzy, że Jezus jest Synem Bożym?&rdquo;&nbsp;</span></span><span>(1 Jana 5:5).</span>&nbsp;<br /><br /><span><span style="color: #0000ff;">&bdquo;<strong>Kto wierzy w Syna Bożego, ma świadectwo w sobie</strong>. Kto nie wierzy w Boga, uczynił go&nbsp;kłamcą, gdyż nie uwierzył świadectwu, kt&oacute;re B&oacute;g złożył o Synu swoim.&nbsp;</span></span><span><span style="color: #0000ff;">(11)</span></span><span><span style="color: #0000ff;">&nbsp;<strong>A takie jest to świadectwo,</strong>&nbsp;że żywot wieczny dał nam B&oacute;g, a&nbsp;<strong>żywot ten jest w Synu jego.&nbsp;</strong></span></span><span><span style="color: #0000ff;">(12)</span></span><span><span style="color: #0000ff;">&nbsp;<strong>Kto ma Syna, ma żywot</strong>; kto nie ma Syna Bożego, nie ma żywota&rdquo;</span></span><span>&nbsp;(1 Jana 5:10-12).</span><span>&nbsp;<br /><br /></span><span><span style="color: #0000ff;">&bdquo;</span></span><strong><span style="color: #0000ff;">Napisano bowiem u prorok&oacute;w</span></strong><span style="color: #0000ff;">: I będą wszyscy pouczeni przez Boga. Każdy, kto słyszał od Ojca i jest pouczony,<span>&nbsp;</span><strong>przychodzi do mnie</strong>&rdquo;</span><span>&nbsp;</span>(Jana 6:45).&nbsp;<br /><br /><span>Ojciec i Syn teraz w Nowym Przymierzu wkładają w nasze serca nie KAMIENNE TABLICE, kt&oacute;re były częścią, jak określa to Paweł &bdquo;</span><span style="color: #0000ff;">SŁUŻBY ŚMIRCI</span><span style="color: #0000ff;">, WYRYTEJ LITERAMI NA TABLICACH KAMIENNYCH&rdquo;<span>&nbsp;</span></span>(2 Koryntian 3:5-10, por. Rzymian 7:6)<span>, ale&nbsp;<strong>świadectwo o SYNU BOŻYM</strong></span><em><span style="color: #000000;"><span>&nbsp;</span></span></em><span style="color: #000000;">(Jana 15:26), kt&oacute;re przekłada się na przestrzeganie Jego (Chrystusa) przykazań!</span>&nbsp;<br /><br />Każdy z nas musi uświadomić sobie, czy nasz stosunek i przestrzeganie 10 przykazań będzie naszą podstawą do osądu, czy też przykazania, słowa, kt&oacute;re dał nam Syn Boży (<span>Jana 12:48-49, 5:24, 14:21,&nbsp;</span>2 Piotra 3:2<span>).<br />Każdy musi podjąć decyzję&hellip;</span>&nbsp;<br />Jeżeli wybierze to pierwsze, to niech sobie odpowie, czy w 10 przykazaniach znajduje się najważniejsze przykazanie Boga, od kt&oacute;rego zależy nasze życie?<br /><span><span style="color: #0000ff;">&bdquo;Rzekli więc do niego: C&oacute;ż mamy czynić, aby wykonywać dzieła Boże? Odpowiedział Jezus i rzekł im:&nbsp;</span></span><span><span style="color: #0000ff;">(29)</span></span><span><span style="color: #0000ff;">&nbsp;<strong>To jest dzieło Boże: wierzyć w tego, kt&oacute;rego On posłał</strong>&rdquo;</span></span><span>&nbsp;(Jana 6:28-29).</span>&nbsp;<br /><br /><span><span style="color: #0000ff;">&bdquo;A to jest przykazanie jego, abyśmy wierzyli w imię&nbsp;Syna&nbsp;jego, Jezusa Chrystusa&rdquo;&nbsp;</span></span><span>(1 Jana 3:23).</span><span>&nbsp;<br /><br /></span><span style="color: #0000ff;">&bdquo;A to jest żywot wieczny, aby poznali ciebie, jedynego prawdziwego Boga i Jezusa Chrystusa, kt&oacute;rego posłałeś&rdquo;</span><span>&nbsp;</span>(Jana 17:3).<span>&nbsp;<br /><br /></span><span><strong>Podsumowując:</strong></span>&nbsp;<br />Wszelkie ustawy i nakazy w Starym Testamencie, łącznie z &bdquo;dekalogiem&rdquo; odnosiły się do Izraela, kt&oacute;ry otrzymał (przez Mojżesza) Prawo: 613 przykazań (w tym dekalog).<br />Tamto Prawo było przewodnikiem do Chrystusa, a gdy przyszła wiara stało się zbędne (Galacjan 3:19-25).<br />Nie zostało ono anulowane, lecz<span>&nbsp;</span><strong>wypełnione</strong><span>&nbsp;</span>przez Jehoszua (Mateusza 5:17), jako Baranka Bożego, poprzez złożenie doskonałej ofiary za grzechy.<br />Po wypełnieniu, jako nieprzydatne (Hebrajczyk&oacute;w 9:9), zostało ono<span>&nbsp;</span><strong>ZAMIENIONE</strong><span>&nbsp;</span>(Hebrajczyk&oacute;w 7:12) przez<span>&nbsp;</span><strong>Nowe Prawo &ndash; Zakon Chrystusowy</strong><span>&nbsp;</span>Nowego Przymierza (1 Koryntian 9:20-21).&nbsp;<br />To przykazania tego Zakonu - Zakonu Chrystusowego, a nie Mojżeszowego, obowiązują każdego, kto pragnie służyć Chrystusowi i być miły Bogu.<br />Ten Zakon został nam dany przez lepszego Pośrednika niż Mojżesz.&nbsp;<br /><strong>Nasz Pan dał nam NOWY ZAKON NOWEGO PRZYMIERZA, kt&oacute;ry zawiera zupełnie inne przykazania niż &bdquo;dekalog&rdquo;.</strong><em>&nbsp;<br /></em><span style="color: #0000ff;">&bdquo;<span>Ja się narodziłem i na to przyszedłem na świat, aby dać&nbsp;świadectwo&nbsp;prawdzie;&nbsp;<strong>każdy</strong>,&nbsp;<strong>kto z prawdy jest, słucha głosu mego</strong>&rdquo;</span></span><span>&nbsp;(Jana 18:37).</span><span>&nbsp;<br /><br /></span><span>Kto nie jest z Prawdy słucha na przykład papieża, niewolnika wiernego i rozumnego Świadk&oacute;w Jehowy, fałszywych prorok&oacute;w, demon&oacute;w grających swe role w tr&oacute;jjedynym bożku, czy ludzi, kt&oacute;rzy odwracają uwagę od Syna Bożego i Jego przykazań do Mojżesza i Jego przykazań danych narodowi Izraelskiemu &ndash; do wyznaczonego czasu.</span><em>&nbsp;<br /></em>W tym przypadku nie chodzi tylko o zachowywanie takiego, czy innego dnia, ale o to pod jakim zakonem jesteśmy &ndash; jakich PRZYKAZAŃ powinniśmy BEZWZGLĘDNIE przestrzegać, a to OGROMNA i ważna sprawa, gdyż jak już wskazywałem, uważając i głosząc, że na przykład w kwestii cudzoł&oacute;stwa należy patrzeć na przykazanie &bdquo;dekalogu&rdquo; jest zwodnicze, gdyż cieleśnie nie cudzołożąc &ndash; nadal w świetle NOWEGO ZAKONU Chrystusa można być cudzołożnikiem &ndash; i takich właśnie os&oacute;b dziś jest najwięcej!<br />I często te osoby chełpliwie powołują się na &bdquo;dekalog&rdquo;, szczycą się, iż nie cudzołożą, choć są na przykład niewolnikami pożądliwych spojrzeń, masturbacji, przestępują nakaz wielożeństwa lub są pełni gniewu i chęci odwetu na tych, kt&oacute;rzy śmią podważać ich wielkoduszne trzymanie się &bdquo;dekalogu&rdquo;&hellip;&nbsp;<br /><br />B&oacute;g nie pragnie wyłącznie tego, abyś nie sypiał z żoną sąsiada i nie wyruszał na wojnę &ndash; On pragnie wiary i posłuszeństwa, kt&oacute;re prowadzi do oczyszczenia (uświęcenia) Twojego serca i umysłu - Twojego wnętrza, kt&oacute;re ma być Świątynią Bożą, wolną od wszelkich nieczystych myśli i spojrzeć, złych skojarzeń i sł&oacute;w, a pełną dobra i miłości według ducha, a nie litery i ciała&nbsp;&ndash; to możesz osiągnąć wyłącznie poprzez żywą relację z Ojcem i Synem, wpatrywanie się i wzrastanie w Syna Bożego (Efezjan 4:12-15), jako obraz Boga, a nigdy przez wpatrywanie się, przestrzeganie &bdquo;dekalogu&rdquo;, kt&oacute;ry wypełniony przez Chrystusa, utracił swoje znaczenie wraz z pozostałymi starotestamentowymi nakazami i zakazami<span>&nbsp;</span><span>(Hebrajczyk&oacute;w 8:13,&nbsp;</span>Efezjan 2:15).&nbsp;<br /><br /><span style="color: #000000;">&bdquo;10 przykazań (wraz z sobotą)&rdquo;, mąci i mąci w umysłach i sercach szczerych ludzi &ndash; taki jest też zamiar diabła, aby tylko wszelkimi możliwymi sposobami odwr&oacute;cić oczy i uwagę<span>&nbsp;</span><strong>od Chrystusa i Jego nauki oraz przykazań<span>&nbsp;</span></strong></span><span>(1 Koryntian 3:11, Jana 12:48)</span><span style="color: #000000;"><span>&nbsp;</span>do kogokolwiek (np. bożka tr&oacute;jjedynego, anioła Michała, niepreegzystującego Mesjasza) lub czegokolwiek, na przykład MARNYCH ŻYWIOŁ&Oacute;W TEGO ŚWIATA, takich jak koncentrowanie uwagi na rozr&oacute;żnianiu pokarm&oacute;w, napoj&oacute;w, czy zachowywania rozmaitych DNI, świąt, obrzęd&oacute;w, kt&oacute;re od czas&oacute;w Nowego Przymierza znalazły już w Chrystusie swoje wypełnienie i teraz są tylko marnością nad marnościami,<span>&nbsp;</span><strong>nędznymi żywiołami</strong>, kt&oacute;rymi szatan pr&oacute;buje omamić ludzi, kt&oacute;rzy w ten spos&oacute;b stawiają MURY nieprzyjaźni i zamiast miłować w &bdquo;duchu i prawdzie&rdquo; &ndash; patrzą na innych poprzez nędzne żywioły - rozr&oacute;żniają innych ludzi na podstawie zachowywania lub niezachowywania tego lub owego. A tym samym osądzają innych, sami siebie gubiąc, a diabeł wygrywa&hellip;<br /></span><span>Wygrywa, gdyż podsuwa ludziom poprzez swoje sługi sugestie, że sprawiedliwość dla Boga polega na przestrzeganiu na przykład 10 przykazań, czyli wmawia, że SŁUŻBA SMIERCI ZBAWIA!<br /></span><span><span style="color: #0000ff;">&bdquo;</span></span><span style="color: #0000ff;">Zdolność nasza jest z Boga, (6) kt&oacute;ry też uzdolnił nas, abyśmy byli sługami<span>&nbsp;</span><strong>nowego przymierza</strong>,<span>&nbsp;</span><strong>nie litery, lecz ducha</strong>,<span>&nbsp;</span><strong>bo litera zabija, duch zaś ożywia.</strong><span>&nbsp;</span>(7) Jeśli tedy<span>&nbsp;</span><strong>SŁUŻBA ŚMIRCI</strong>,<span>&nbsp;</span><strong>WYRYTA LITERAMI NA TABLICACH KAMIENNYCH</strong><span>&nbsp;</span>taką miała chwałę, że synowie izraelscy nie mogli patrzeć na oblicze Mojżesza z powodu przemijającej wszak jasności oblicza jego, (8) czy nie daleko więcej chwały mieć będzie służba ducha? (9) Jeśli bowiem<span>&nbsp;</span><strong>służba potępienia</strong><span>&nbsp;</span>ma chwałę, daleko więcej obfituje w chwałę<span>&nbsp;</span><strong>służba sprawiedliwości</strong>. (10) Albowiem to, co niegdyś miało chwałę,<span>&nbsp;</span><strong>teraz nie ma chwały</strong><span>&nbsp;</span>z powodu chwały, kt&oacute;ra tamtą przewyższa.&rdquo;</span><span>&nbsp;</span>(2 Koryntian 3:5-10).<span>&nbsp;<br /><br /></span><span style="color: #0000ff;">&bdquo;Lecz teraz zostaliśmy<span>&nbsp;</span><strong>uwolnieni od zakonu</strong>, gdy umarliśmy temu, przez co byliśmy opanowani, tak iż<span>&nbsp;</span><strong>służymy w nowości ducha, a nie według przestarzałej litery</strong>&rdquo;<span>&nbsp;</span></span>(Rzymian 7:6).<span style="color: #000000;">&nbsp;<br /><br /></span><span style="color: #000000;">Dlatego apostoł Paweł bardzo martwił się o takie osoby już w pierwszym wieku, ganiąc ich za kładzenie nacisku na zachowywanie SABATU, świąt, itp.:<br /></span><span style="color: #0000ff;">&bdquo;Teraz jednak, kiedy poznaliście Boga, a raczej, kiedy zostaliście przez Boga poznani, czemuż znowu zawracacie do<span>&nbsp;</span><strong>słabych</strong><span>&nbsp;</span><strong>i nędznych żywioł&oacute;w</strong>, kt&oacute;rym ponownie, jak dawniej służyć chcecie? (10)<span>&nbsp;</span><strong>Zachowujecie dni</strong><span>&nbsp;</span>i miesiące, i pory roku, i lata! (11) Boję się, że może nadaremnie mozoliłem się nad wami&rdquo;</span><span>&nbsp;</span>(Galicjan 4:9-11).&nbsp;<br /><br />I dalej pisał:<br /><span style="color: #0000ff;">&bdquo;<span>Chrystus wyzwolił nas, abyśmy w tej wolności żyli. St&oacute;jcie więc niezachwianie i&nbsp;<strong>nie poddawajcie się znowu pod jarzmo niewoli.</strong>&nbsp;</span><span>(2)</span><span>&nbsp;Oto ja, Paweł, powiadam wam: Jeśli się dacie obrzezać&nbsp;</span></span><span>(rozr&oacute;żniać wełnę, pokarmy, dni),&nbsp;<strong><span style="color: #0000ff;">Chrystus wam</span></strong><span style="color: #0000ff;">&nbsp;nic nie pomoże.&nbsp;</span></span><span><span style="color: #0000ff;">(3)</span></span><span><span style="color: #0000ff;">&nbsp;A oświadczam raz jeszcze każdemu człowiekowi, kt&oacute;ry daje się obrzezać&nbsp;</span></span><span>(lub kładzie nacisk na obowiązek zachowywania sabatu),<span style="color: #0000ff;">&nbsp;że powinien&nbsp;<strong>cały zakon wypełnić</strong>&rdquo;</span>&nbsp;(Galacjan 5:1-3).</span>&nbsp;<br /><br />Kamienna służba śmierci robi swoje, a poniższe słowa śmiało można odnieść także do niej.<br /><span style="color: #0000ff;">&bdquo;Nikt nie może<span>&nbsp;</span><strong>dwom panom<span>&nbsp;</span></strong></span>(Mojżesz i dekalog oraz Syn Boży i Jego Zakon)<span style="color: #0000ff;"><span>&nbsp;</span>służyć, gdyż albo jednego nienawidzić będzie, a drugiego miłować, albo jednego trzymać się będzie, a drugim pogardzi&rdquo;</span><span>&nbsp;</span>(Mateusza 6:24).&nbsp;<br /><br /><strong>Napisano czarno na białym</strong>:<br /><span><span style="color: #0000ff;">&bdquo;Przez to&nbsp;<strong>UWIELBIONY BĘDZIE OJCIEC M&Oacute;J</strong>, jeśli obfity owoc wydacie i staniecie się moimi uczniami.&nbsp;</span></span><span><span style="color: #0000ff;">(10)</span></span><span><span style="color: #0000ff;">&nbsp;Jeśli&nbsp;<strong>PRZYKAZAŃ MOICH</strong>&nbsp;przestrzegać będziecie, trwać będziecie w miłości mojej, jak i Ja przestrzegałem przykazań Ojca mego i trwam w miłości jego&rdquo;</span></span><span>&nbsp;</span><span>(Jana 15:8-10).</span>&nbsp;<br /><br />Jeżeli ktoś pragnie świadomie ignorować te słowa, bezczelnie kłamiąc, że tak nie jest, jednocześnie bez wahania ucząc, że należy strzec przykazań &bdquo;dekalogu&rdquo; &ndash; w porządku niech pozostanie &bdquo;ślepy, głuchy i nieposłuszny&rdquo;, niech nadal poniża samego siebie ściągając na siebie potępienie poprzez swoje nieposłuszeństwo - tylko proszę bardzo, ale<span>&nbsp;</span><strong>niech nie zwodzi</strong><span>&nbsp;</span>przy tym innych!<br /><span><span style="color: #0000ff;">&bdquo;</span></span><span style="color: #0000ff;">Niechże was tedy nikt nie sądzi z powodu pokarmu i napoju albo z powodu święta lub nowiu księżyca bądź<span>&nbsp;</span><strong>sabatu.</strong><span>&nbsp;</span>(18) Niech was nikt nie potępia, kto ma upodobanie w<span>&nbsp;</span><strong>poniżaniu samego siebie</strong><span>&nbsp;</span><strong>i w oddawaniu czci aniołom</strong>, a opierając się na swoich widzeniach, pyszni się bezpodstawnie cielesnym usposobieniem swoim, (19)<span>&nbsp;</span><strong>a nie trzyma się głowy</strong></span><strong><span>&nbsp;</span>(WE WSZYSTKIM)</strong><span style="color: #0000ff;">, z kt&oacute;rej całe ciało, odżywiane i spojone stawami i ścięgnami, rośnie wzrostem Bożym. (20) Jeśli tedy z Chrystusem umarliście dla żywioł&oacute;w świata, to dlaczego poddajecie się takim zakazom,<span>&nbsp;</span><strong>jakbyście w świecie żyli</strong>&rdquo;</span><span>&nbsp;</span>(Kolosan 2:16-20).&nbsp;<br /><br />Nacisk na 10 przykazań i sabat dany wyłącznie Izraelowi na pewien okres, jako cień prawdziwej rzeczywistości, zamiast na przykazania i zakon Chrystusa &ndash; jak napisano r&oacute;wna się &bdquo;<strong><span style="color: #0000ff;">oddawaniu czci aniołom<span>&nbsp;</span></span></strong>(demonom)&rdquo;.&nbsp;<br /><span>I tym sposobem ludzie zamiast słuchać prostego przekazu Słowa Bożego i oddać się w posłuszeństwo przykazaniom Syna &ndash; zakonowi Chrystusa &ndash; wolą słuchać innych ludzi i pełnić&nbsp;</span><strong><span style="color: #0000ff;">&bdquo;SŁUŻBĘ ŚMIRCI</span></strong><span style="color: #0000ff;">,<span>&nbsp;</span><strong>WYRYTĄ LITERAMI NA TABLICACH KAMIENNYCH</strong>&rdquo;!</span><span style="color: #0000ff;">&nbsp;<br /><br /></span><span style="color: #0000ff;">&bdquo;Kto się za daleko zapędza i nie trzyma się<span>&nbsp;</span><strong>nauki Chrystusowej</strong>,<span>&nbsp;</span><strong>nie ma Boga</strong>. Kto trwa w niej, ten ma i Ojca, i Syna&rdquo;</span><span>&nbsp;</span>(2 Jana 1:9).&nbsp;<br /><br />Życzę każdej szczerej osobie, aby jej serce nie pozostało zatwardziałe na Prawdę Słowa, tak by B&oacute;g otworzył uszy i pociągnął do Swego Syna.&nbsp;A jeśli serce nadal pozostaje KAMIENNE, to B&oacute;g poucza, że nie należy z takimi osobami wdawać się w zawiłe dyskusje, gdyż jest to bezcelowe:<br /><span style="color: #0000ff;">&bdquo;<strong>A głupich rozpraw</strong><span>&nbsp;</span>i rodowod&oacute;w, i spor&oacute;w, i kł&oacute;tni<strong><span>&nbsp;</span>o zakon unikaj</strong>;<span>&nbsp;</span><strong>są bowiem nieużyteczne i pr&oacute;żne</strong>. (10) A człowieka, kt&oacute;ry wywołuje odszczepieństwo, po pierwszym i drugim upomnieniu unikaj, (11) wiedząc, że jest on przewrotny i grzeszy, i sam na siebie wyrok wydaje&rdquo;</span><span>&nbsp;</span>(Tytusa 3:9-11).<span>&nbsp;<br /><br /></span><span>Jestem natomiast pewien tego, że każde prawdziwe dziecko Boże, kt&oacute;re narodzi się z Boga rozumie, pod jakim &bdquo;zakonem&rdquo; żyje lub niebawem to zrozumie, czego też z całego serca wszystkim szczerym osobom życzę&hellip;</span>&nbsp;<br /><br />To tyle&hellip;&nbsp;<br /><br />A w drugiej części kilka&nbsp;refleksji i dowod&oacute;w odnośnie &bdquo;ZAKONU&rdquo; potwierdzających powyższe.&nbsp;<br /><span><em><br />Zobacz ciąg dalszy w CZĘŚCI 2:<br /><strong><a href="https://mojabiblia.github.io/j/91.html" style="color: #000020;">https://mojabiblia.github.io/j/91.html</a></strong></em></span></p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=90" style="text-decoration: none;">https://jehoszua.ddv.pl/readarticle.php?article_id=90</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883857&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">zc347278e7fz</p>
</div>
</body>
