<html lang="pl-PL">
<head>
<meta charset="UTF-8" />
<title>Cienie Starego Testamentu - Świątynia</title>

<meta name="description" content="Cienie Starego Testamentu - Świątynia / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/80.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Cienie Starego Testamentu - Świątynia" />
<meta property="og:description" content="Cienie Starego Testamentu - Świątynia / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Cienie Starego Testamentu - Świątynia</h1>
</div>

<p>Przyjrzyjmy się kolejnemu &bdquo;symbolowi&rdquo;, kt&oacute;ry był cieniem nadchodzącej rzeczywistości, zapowiedzią przyszłych rzeczy.<br /><span style="color: #0000ff;">&bdquo;Albowiem zakon, zawierając w sobie tylko<span>&nbsp;</span><strong>cień<span>&nbsp;</span></strong>przyszłych d&oacute;br, a nie sam obraz rzeczy&rdquo;</span><span>&nbsp;</span>(Hebrajczyk&oacute;w 10:1, por.<span>&nbsp;</span>9:1-9,<span>&nbsp;</span>7:11,<span>&nbsp;</span>8:5,&nbsp;<span>Dzieje 3:22, por. Mateusza 26:56,&nbsp;</span>2 Koryntian 1:20,<span>&nbsp;</span><span>Rzymian 3:22</span><span>).</span><span>&nbsp;<br /></span><span style="color: #000000;"><br /></span><strong><span style="color: #800000;">Świątynia Boża.</span></strong><strong><span style="color: #0000ff;">&nbsp;<br /><br /></span></strong>Przepisy Zakonu Bożego, kt&oacute;re zawierały r&oacute;żne postanowienia i przepisy dotyczące świątyni, jej ofiar i służby, miały tylko czasowe, symboliczne znaczenie (Hebrajczyk&oacute;w 10:1).<br />Świątynia, jej ofiary i służba, zapowiadały osobę i dzieło Chrystusa, kt&oacute;ry miał umrzeć za grzechy świata (Hebrajczyk&oacute;w 10:1-18, por. Galacjan 3:19-25).<br />Kapłaństwo porządku lewickiego było niedoskonałe i niewystarczające dla zbawienia człowieka (Hebrajczyk&oacute;w 7:11).<br /><br />W Słowie Bożym znajdujemy dokładny opis każdego szczeg&oacute;łu starotestamentowej świątyni<span>&nbsp;</span>(namiotu, przybytku, mieszkania), uczynionej według WZORU.<br /><span style="color: #0000ff;">&bdquo;Potem wzniesiesz przybytek według wzoru, kt&oacute;ry ci pokazano na g&oacute;rze&rdquo;</span><span>&nbsp;</span>(2 Mojżesza 26:30,<span>&nbsp;</span>Dzieje 7:44, por. 2 Mojżesza 25:9,40).&nbsp;<br /><br />Jednakże starotestamentowa świątynia była<span>&nbsp;</span><span style="color: #0000ff;">&bdquo;tylko<span>&nbsp;</span><strong>obrazem i cieniem</strong><span>&nbsp;</span><strong>niebieskiej</strong>&rdquo;</span><span>&nbsp;</span>(Hebrajczyk&oacute;w 8:5).&nbsp;<br /><br />Starostestamentowa świątynia miała<span>&nbsp;</span><span style="color: #0000ff;">&bdquo;<strong>znaczenie obrazowe, odnoszące się do teraźniejszego czasu</strong>&hellip;&rdquo;</span><span>&nbsp;</span>(Hebrajczyk&oacute;w 9:2,9).<br /><br />Do obecnego czasu -&nbsp;zainicjowanego już blisko 2000 lat temu, kiedy to została rozpoczeta budowa nowotestamentowej Świątyni zbudowanej przez samego Pana Jehoszua:<br /><span style="color: #0000ff;">&bdquo;Mamy takiego arcykapłana, kt&oacute;ry usiadł po prawicy tronu Majestatu w niebie, (2) jako sługa świątyni i prawdziwego przybytku, kt&oacute;ry<span>&nbsp;</span><strong>zbudował Pan</strong>, a nie człowiek.&rdquo;</span><span>&nbsp;</span>(Hebrajczyk&oacute;w 8:1-2, por. Zachariasza 6:12-13).&nbsp;<br /><br />Czy znajdujemy w Biblii opis, kiedy, z czego i jak wybudował Pan świątynię nowotestamentową?<br /><br />Jeśli B&oacute;g poświęcił tak wiele uwagi budowie, wyposażeniu i funkcjonowaniu ziemskiej świątyni, kt&oacute;ra była zaledwie cieniem rzeczywistości, to czyż można mniemać, że Biblia milczy na tak ważny temat, jak budowa, wygląd i znaczenie świątyni nowotestamentowej?&nbsp;&nbsp;<br /><br />B&oacute;g wiele na ten temat objawił.&nbsp;&nbsp;<br /><br />A zatem przyjrzyjmy się w Piśmie opisowi RZECZYWISTEJ &ndash; &bdquo;NIEBIESKIEJ&rdquo; ŚWIĄTYNI, kt&oacute;rej &bdquo;ziemska&rdquo; była tylko cieniem.&nbsp;<br /><br /><strong><span style="color: #800000;">DUCHOWA ŚWIĄTYNIA BOŻA.</span></strong><strong><span style="color: #800000;">&nbsp;<br /><br /></span></strong>W Nowym Testamencie istnieje Świątynia, szczeg&oacute;lny &bdquo;budynek&rdquo;, gdzie należy wysławiać Boga, pamiętając o słowach Jehoszua, iż<span>&nbsp;</span><span style="color: #0000ff;">&bdquo;prawdziwi czciciele będą oddawali Ojcu cześć w duchu i w prawdzie; bo i Ojciec takich szuka, kt&oacute;rzy by mu tak cześć oddawali.&rdquo;</span><span>&nbsp;</span>(Jana 4:21).&nbsp;<br /><br />Gdyż nadeszła godzina,<span>&nbsp;</span><span style="color: #0000ff;">&bdquo;kiedy ani na tej g&oacute;rze, ani w Jerozolimie nie będziecie oddawali czci Ojcu. (24) B&oacute;g jest duchem, a ci, kt&oacute;rzy mu cześć oddają, winni mu ją oddawać w duchu i w prawdzie.&rdquo;</span><span>&nbsp;</span>(Jana 4:23-24).&nbsp;<br /><br />Od czasu zawarcia Nowego Przymierza w krwi Chrystusa prawdziwą DUCHOWA ŚWIĄTYNIĘ BOŻA<span>&nbsp;</span><span>tworzą:<br /><br /></span><span><strong>1</strong></span><span>.&nbsp;<strong>B&oacute;g</strong>:<br /></span><span><span style="color: #0000ff;">&bdquo;</span></span><span style="color: #0000ff;">Lecz świątyni w nim nie widziałem; albowiem Pan,<span>&nbsp;</span><strong>B&oacute;g, Wszechmogący jest jego świątynią, oraz Baranek</strong>.&rdquo;</span><span>&nbsp;</span>(Objawienie 21:22, por.<span>&nbsp;</span>Ezechiela 11:16).<br /><br /><strong>2</strong>.<span>&nbsp;</span><strong>Syn Boży</strong>:<br /><span><span style="color: #0000ff;">&bdquo;Jezus, odpowiadając, rzekł im:&nbsp;Zburzcie&nbsp;tę świątynię, a Ja w trzy dni ją odbuduję.</span></span><span><span style="color: #0000ff;">&nbsp;</span></span><span><span style="color: #0000ff;">(21)</span></span><span><span style="color: #0000ff;">&nbsp;Ale&nbsp;<strong>On m&oacute;wił o świątyni ciała swego</strong>.&rdquo;</span></span><span>&nbsp;(Jana 2:19-21, por. Objawienie 21:22,&nbsp;</span>Hebrajczyk&oacute;w 9:11).&nbsp;<br /><br /><strong>3</strong>.<span>&nbsp;</span><strong>Lud Boży</strong>:<br /><span><span style="color: #0000ff;">&bdquo;Albo czy nie wiecie, że&nbsp;<strong>ciało wasze jest&nbsp;świątynią&nbsp;Ducha</strong>&nbsp;Świętego, kt&oacute;ry jest w was i kt&oacute;rego macie od Boga, i że nie należycie też do siebie samych?&rdquo;</span></span><span>&nbsp;(1 Koryntian 6:19, 3:16).</span><span>&nbsp;<br /></span><span><br /></span><span><span style="color: #0000ff;">&bdquo;<strong>Myśmy,&nbsp;</strong>bowiem<strong>&nbsp;świątynią&nbsp;Boga&nbsp;</strong>żywego, jak powiedział B&oacute;g: Zamieszkam w nich i będę się przechadzał pośr&oacute;d nich I będę Bogiem ich, a oni będą ludem moim.&rdquo;</span></span><span>&nbsp;(2 Koryntian 6:16).<br /><br />Nowotestamentowa Świątynia nazywana jest świątynią Niebieską, co czasami wprowadza ludzi w błędne mniemanie, że chodzi o jakąś rzeczywistość znajdującą się w Niebie.&nbsp;Tak jednak nie jest, gdyż Świątynia, kt&oacute;rą zbudował Jehoszua Chrystus, znajduje się na ziemi. Jest to jednak prawdziwie &bdquo;Niebieska Świątynia&rdquo;, gdyż:<br /><br /><strong>1.</strong>&nbsp;Chrystus m&oacute;wiąc o ziemskiej rzeczywistości Zboru Bożego, nazywa go &bdquo;Kr&oacute;lestwem Niebieskim&rdquo; (Mateusza 13:24,31,33,44-45,47,52).<br /><br /><strong>2.</strong>&nbsp;Pan Jehoszua powiedział do uczni&oacute;w, a potem w modlitwie do Ojca Niebieskiego, iż wszystkie dzieci Boże nie należą do tej ziemi - nie są z tego świata - lecz są obywatelami swojej ojczyzny - Nieba (Jana 15:19, 17:14).<br />Apostoł Paweł także potwierdzał, iż naszą Ojczyzną jest Niebo (Filipian 3:20), a już teraz&nbsp;jakoby zasiadamy wraz z Chrystusem &bdquo;po Prawicy Bożej&rdquo; w Niebie (Efezjan 2:6).<br /><br /><strong>3.</strong>&nbsp;List do Hebrajczyk&oacute;w (12:22-24) wykazuje, że prawdziwy chrześcijanin ma bardzo bliski związek z Niebem i ubogacającą, radosną z nim społeczność (1 Jana 1:3).<br /><br />Gdy do powyższych informacji biblijnych dodamy tę jeszcze, że tworzą ją Istoty Niebieskie&nbsp;&nbsp;- B&oacute;g, Syn Boży i lud Boży, posiadający niebieskie obywatelstwo (Jana 15:19, 17:14, Filipian 3:20,&nbsp;Efezjan 1:17-18, 2:5-6,&nbsp;Jana 18:36,&nbsp;Kolosan 1:12-13), to z</span>anika wszelka wątpliwość, że Duchowa Świątynia Nowego Przymierza ma podstawę i prawo nazywać się<span>&nbsp;</span><strong>Niebieską.</strong><span><br /></span><strong><br />Oczyszczenie Świątyni.</strong>&nbsp;<br /><br />Kiedyś, w Starym Testamencie, wejście arcykapłana raz w roku do świątyni z krwią ofiary, dokonywało oczyszczenia tej świątyni (3 Mojżesza 16:11-19).<br /><br />Jehoszua &bdquo;wszedł do świątyni&rdquo; - swego ludu - z darem oczyszczającej krwi (z &bdquo;pokropieniem&rdquo; krwi - Hebrajczyk&oacute;w 12:22-24), oczyszczając tę Świątynię (lud Boży) z wszystkich grzech&oacute;w (1 Jana 1:7, por. Hebrajczyk&oacute;w 1:3), zawarł Nowe Przymierze przypieczętowane własną krwią.<br /><span style="color: #0000ff;">&bdquo;Potem nagle<span>&nbsp;</span><strong>przyjdzie do swej świątyni Pan<span>&nbsp;</span></strong></span>(Adon)<span style="color: #0000ff;">, kt&oacute;rego oczekujecie, to jest anioł<span>&nbsp;</span><strong>przymierza</strong>, kt&oacute;rego pragniecie. Zaiste, on przyjdzie - m&oacute;wi Pan<span>&nbsp;</span></span>(JHWH)<span style="color: #0000ff;"><span>&nbsp;</span>Zastęp&oacute;w&rdquo;</span><span>&nbsp;</span>(Malachiasza 3:1). <span><br /></span><span>Chrystus umożliwił nam wstęp na&nbsp;Nową Drogę prowadzącą do samego najświętszego centrum Świątyni Bożej &ndash; tak iż mamy przystęp w duchu i prawdzie&nbsp;do Boga i Jego Syna, jako dzieci Boże, nowotestamentowy lud Boży - żywe kamienie, budujące się na&nbsp;<span style="color: #0000ff;">&bdquo;mieszkanie Boże w Duchu&rdquo;&nbsp;</span>(Efezjan 2:20-22).</span>&nbsp;<br /><br />Taką właśnie żywą, Duchową Świątynię zbudował Chrystus (Hebrajczyk&oacute;w 8:2).<br />Wszyscy mamy być jedno - świątynia Boża składa się z Boga, Syna, i nas&nbsp;(Jana 17:21-23).<span>&nbsp;<br /></span><br /><strong>Nie jest to materialny budynek w Niebie czy na Ziemi</strong>, lecz wspaniała<span>&nbsp;</span><strong>duchowa rzeczywistość</strong><span>&nbsp;</span>ludu Bożego, trwającego w łączności ze swym Bogiem i Zbawicielem<span>&nbsp;</span>(Jana 14:23,<span>&nbsp;</span><span>1 Jana 1:3,&nbsp;</span>Efezjan 2:19-22).&nbsp;<br /><span><br /></span>Nie miałoby natomiast sensu ani znaczenia, aby nasz Pan służył jakiemuś materialnemu budynkowi - w Niebie czy na Ziemi. Natomiast głęboki sens i znaczenie ma Jego służba dla wierzących.<br /><br /><span>Każdego, kogo Ojciec &bdquo;zna&rdquo; &ndash; dzisiaj ociosuje na rozmaite sposoby &ndash; czasami bolesne (Hebrajczyk&oacute;w 12:11), ale często nie ma innej drogi, aby ludzie w końcu patrząc zaczęli widzieć, a słuchając zaczęli słyszeć, aby finalnie stać się jednym z żywych kamieni Duchowej Świątyni Bożej. Oczyszczonym, ociosanym z wszelkich brud&oacute;w i kłamstw, nauk tego świata.<br /></span><span style="color: #0000ff;">&bdquo;<span><strong>Świątynię zaś budowano z</strong></span><span>&nbsp;<strong>kamieni gotowych</strong>,&nbsp;<strong>przyciosanych</strong>&nbsp;już w kamieniołomach.&rdquo;</span></span><span>&nbsp;(1 Kr&oacute;lewska 6:7).<br /></span><br /><span>Kiedy &bdquo;kamień&rdquo; zostanie &bdquo;ociosany&rdquo; &ndash; przyjmuje w pełni&nbsp;<strong>ŚWIADECTWO</strong>&nbsp;Ojca o Synu (1 Jana&nbsp;</span>3:23,<span>&nbsp;</span><span>5:3,5,10) oraz Syna o Ojcu (</span>Marka 12:29-30)<span>&nbsp;- staje się&nbsp;<strong>POSŁUSZNYM</strong>&nbsp;wyłącznie SŁOWU &ndash; wierzy w dzieło odkupienia &bdquo;Syna Człowieczego&rdquo; i jest posłusznym nauce i przykazaniom Boga, przekazanym przez Jego Syna i apostoł&oacute;w.&nbsp;</span><span>Jest w&oacute;wczas żywym kamieniem (dzieckiem Boga, Świątynią ducha Bożego) i wsp&oacute;lnie z ludem Bożym buduje się na &bdquo;<span style="color: #0000ff;">mieszkanie Boże w Duchu</span>&rdquo; (Efezjan 2:20-22).<br /></span><span><br /></span>Warunek, to<span>&nbsp;</span><strong>uwierzyć w świadectwo</strong><span>&nbsp;</span>i być<span>&nbsp;</span><strong>posłusznym</strong>&hellip;<br /><br /><span>Wiara rodzi poznanie, a poznanie rodzi miłość, a miłość jest wytrwała i rodzi posłuszeństwo.</span><span><strong><span style="color: #800000;"><br /><br /></span></strong></span><span><strong><span style="color: #800000;">STAROTESTAMENTOWA ŚWIĄTYNIA &ndash; szczeg&oacute;ły.</span></strong></span><span><strong>&nbsp;<br /><br /></strong></span>Plan i model świątyni przedstawił B&oacute;g Mojżeszowi, udzielając mu dokładnych wskaz&oacute;wek jak ma je wykonać (2 Mojżesza 25:9,40, 26:30, Dzieje 7:44; Hebrajczyk&oacute;w 8:5).<br />Świątynia składała się z dw&oacute;ch przedział&oacute;w: świętego i najświętszego, otoczona była dziedzińcem w formie wielkiego prostokąta.<span>&nbsp;</span>Wyposażona była w następujące sprzęty.<br /><br />W miejscu najświętszym:<br />- skrzynię przymierza z dwoma cherubinami ponad wiekiem skrzyni.<br /><br />W miejscu świętym:<br />- ołtarz kadzenia,<br />- świecznik<br />- st&oacute;ł z chlebami pokładnymi.<br /><br />Na dziedzińcu przed wejściem do świątyni:<br />- umywalnia,</p>
<p></p>
<p><br />- ołtarz całopalenia.<br />(Hebrajczyk&oacute;w 9:1-5, 2 Mojżesza 25-27).<br /><br /><img src="pics/80_1.png" alt="80_1" class="inline"/><br /><br /><br /><span style="color: #0000ff;">&bdquo;Wprawdzie i pierwsze przymierze miało przepisy o służbie Bożej i<span>&nbsp;</span><strong>ziemską świątynię</strong>. (9)<span>&nbsp;</span><strong>ma to znaczenie obrazowe, odnoszące się do teraźniejszego czasu</strong>&hellip;&rdquo;</span><span>&nbsp;</span>(Hebrajczyk&oacute;w 9:1-9).<span><strong><br /><br /></strong></span>Skoro już wiemy, że Prawdziwą Duchową Świątynię Bożą tworzy nasz B&oacute;g (Ezechiela 11:16, Objawienie 21:22), Pan Jehoszua Chrystus (Jana 2:21, Hebrajczyk&oacute;w 9:11, Objawienie 21:22) oraz lud Boży (1 Koryntian 3:16-17, 6:19-20, 2 Koryntian 6:16-18, Efezjan 2:19-22), sp&oacute;jrzmy na jej &bdquo;cień&rdquo; &ndash; zapowiedź.&nbsp;<br /><br />Każdy szczeg&oacute;ł starotestamentowej świątyni ma duchowe znaczenie.<br /><span style="color: #0000ff;">&bdquo;Chwałą Bożą jest rzecz ukryć, a chwałą kr&oacute;l&oacute;w rzecz zbadać&rdquo;</span><span>&nbsp;</span>(Przysł&oacute;w 25:24).&nbsp;<br /><br />Nie jestem w stanie opisać wszystkich duchowych odniesień literalnej świątyni &ndash; bowiem ich bogactwo jest niezgłębione, a ramy tego opracowania r&oacute;wnież na to nie pozwalają.&nbsp;<br /><br />Oto tylko niekt&oacute;re z nich.&nbsp;<br /><strong><br />1 Symbol.<br /></strong><strong>Jedno miejsce spotkań z Bogiem.</strong>&nbsp;<br /><br /><span>Na początek zwr&oacute;ćmy uwagę, że w Starym Przymierzu wszelkie ofiary, dary i wszelka służba i uwielbienie Boga od czasu wybrania &bdquo;Jeruzalemu&rdquo;, jako miejsca przebywania chwały Bożej - mogły być sprawowane wyłącznie w tym jednym miejscu &ndash; w świątyni Jeruzalemskiej.<br /></span><span>Wszystkie pr&oacute;by budowania innych ołtarzy, miejsc kultu i oddawania czci Bogu, spotykały się ze srogą karą, nawet śmiercią.<br /></span><span><span style="color: #0000ff;">&bdquo;</span></span><span style="color: #0000ff;">Na miejsce, kt&oacute;re Pan, B&oacute;g wasz,<span>&nbsp;</span><strong>wybierze</strong><span>&nbsp;</span>na mieszkanie dla swego imienia... (13)<span>&nbsp;</span><strong>Strzeż się, abyś nie składał ofiar całopalnych</strong><span>&nbsp;</span><strong>na każdym miejscu</strong>, kt&oacute;re zobaczysz. (14) Ale swoje ofiary całopalne będziesz składał<span>&nbsp;</span><strong>tylko na miejscu, kt&oacute;re Pan wybierze</strong><span>&nbsp;</span>w jednym z twoich plemion, i<span>&nbsp;</span><strong>tam będziesz czynił wszystko</strong>, co Ja ci nakazuję.&rdquo;<span>&nbsp;</span></span>(5 Mojżesza 12:12-14).<span>&nbsp;<br /><br /></span><span>To jedyne miejsce wielbienia Boga w Jeruzalemskiej świątyni było doskonałą wskaz&oacute;wką i zapowiedzią, że Bogu można będzie służyć tylko i wyłącznie poprzez Jego Syna &ndash; Jehoszua.<br /></span><span><span style="color: #0000ff;">&bdquo;Jezus, odpowiadając, rzekł im:&nbsp;Zburzcie&nbsp;tę świątynię, a Ja w trzy dni ją odbuduję&nbsp;</span></span><span><span style="color: #0000ff;">(21)</span></span><span><span style="color: #0000ff;">&nbsp;Ale&nbsp;<strong>On m&oacute;wił o świątyni ciała swego</strong>.&rdquo;</span></span><span>&nbsp;(Jana 2:19,21).</span><span>&nbsp;<br /><br /></span><span>Wskaz&oacute;wka zapowiadająca, że istnieje wyłącznie jedyna Droga do Ojca, a wszystkie inne pr&oacute;by spotkają się z karą, jako wyraz&nbsp;<strong>nieposłuszeństwa i buntu</strong>&nbsp;przeciw Bogu.<br /></span><span><span style="color: #0000ff;">&bdquo;</span></span><span style="color: #0000ff;">Ja jestem droga</span><span style="color: #0000ff;"><span>&nbsp;</span>i prawda, i żywot, nikt nie przychodzi do Ojca, tylko przeze mnie.&rdquo;</span><span>&nbsp;</span>(Jana 14:6, por.<span>&nbsp;</span>Dzieje 4:12).&nbsp;<br /><br /><span><span style="color: #0000ff;">&bdquo;Wszystko, co mi daje Ojciec,&nbsp;<strong>przyjdzie do mnie</strong>, a tego, kt&oacute;ry do mnie przychodzi, nie wyrzucę precz</span></span><span><span style="color: #0000ff;">&rdquo;</span></span><span>&nbsp;(Jana 6:37-38, por. 1 Tymoteusza 2:5).</span><span>&nbsp;<br /><br /></span><span style="color: #0000ff;">&bdquo;<span>Kto ma Syna</span>, ma żywot; kto nie ma Syna Bożego, nie ma żywota.&rdquo;</span><span>&nbsp;</span>(1 Jana 5:19).<span>&nbsp;<br /><br /></span><span>Taka jest wola Ojca &ndash; mamy słuchać Syna we WSZYSTKIM.<br /></span><span>Podstawowa sprawa, to właściwy fundament wiary, a ten jest jeden</span><span>&nbsp;(1 Koryntian 3:11).</span><span>&nbsp;<br /><br /></span><span><strong>Kolejne symbole, kt&oacute;re teraz wymienię - powinny uświadomić nam, jak starotestamentowa świątynia wyobrażała, zapowiadała przyszłą świątynię &ndash; czyli dzieci Boże trwające w społeczności z Ojcem i Synem!<br /></strong></span><span><span style="color: #0000ff;">&bdquo;Czy nie wiecie, że&nbsp;świątynią&nbsp;Bożą jesteście i że Duch Boży mieszka w was?&rdquo;&nbsp;</span></span><span>(1 Koryntian 3:16).</span>&nbsp;<br /><br /><strong>2 Symbol.<br /></strong><strong>Czystość świątyni.</strong>&nbsp;<br /><br />Zwr&oacute;ćmy uwagę, jak za czas&oacute;w istnienia starotestamentowej świątyni należało dokładać wszelkich starań by to miejsce, gdzie B&oacute;g zechciał złożyć na ziemi swoją chwałę, było godne Jego obecności (3 Mojżesza 19:30). Był to przybytek należący do Niego &ndash; Władcy wszechświata. Odzwierciedlał to wygląd tej budowli oraz utrzymywanie w nim Bożego porządku, według Jego zarządzeń.&nbsp;&nbsp;<br /><br />My r&oacute;wnież konsekwentnie mamy dążyć do posłuszeństwa<span>&nbsp;</span>(2 Koryntian 10:4-6)&nbsp;i uświęcenia, jako, że stanowimy świątynię Najwyższego Boga i Jego Syna.<br /><span style="color: #0000ff;">&bdquo;Bądźcie wy tedy doskonali, jak Ojciec wasz niebieski doskonały jest&rdquo;</span><span>&nbsp;</span>(Mateusza 5:48, por. 2 Koryntian 7:1).&nbsp;<br /><br /><strong>3 Symbol.<br /></strong><strong>Miejsce Najświętsze.</strong>&nbsp;<br /><br />W literalnej świątyni, Najświętsze Miejsce było zastrzeżone tylko do Arcykapłana (jest nim Jehoszua), kt&oacute;ry jako jeden, jedyny poza Bogiem powinien mieć wstęp do Twojego serca<span>&nbsp;&nbsp;</span>(Ezechiela 11:16, Objawienie 21:22).&nbsp;<br /><br />Dlatego teraz pełni ufności,<span><span style="color: #0000ff;">&nbsp;&bdquo;iż przez krew Jezusa&nbsp;<strong>mamy wstęp do świątyni</strong>&nbsp;</span></span><span>(<span style="color: #800000;">&bdquo;hagion&rdquo;&nbsp;</span>&ndash; miejsce najświętsze)<span style="color: #0000ff;">&nbsp;</span></span><span><span style="color: #0000ff;">(20)</span></span><span><span style="color: #0000ff;">&nbsp;drogą nową i żywą, kt&oacute;rą otworzył dla nas poprzez&nbsp;zasłonę, to jest przez ciało swoje&rdquo;&nbsp;</span></span><span>(Hebrajczyk&oacute;w 10:19-20) -&nbsp;</span>mając społeczność z Bogiem Ojcem i Jego Synem, naszym Panem (1 Jana 1:3), uchwyćmy się mocno cudownej nadziei i kroczmy tą jedyną Drogą (Jana 14:6).<br />Miejsce najświętsze&nbsp;- &bdquo;<span style="color: #800000;">hagion&rdquo;,</span><span>&nbsp;</span>zostało użyte r&oacute;wnież w liście do Hebrajczyk&oacute;w 9:3, 9:8.<strong>&nbsp;<br /><br /></strong><strong>4 Symbol.<br /></strong><strong>Świadectwo w Skrzyni (arce) Przymierza ulokowanej w Miejscu Najświętszym.</strong><strong>&nbsp;<br /><br /></strong>W Skrzyni Przymierza znajdowało się<strong><span>&nbsp;</span>świadectwo</strong><span>&nbsp;</span>zawarcia Starego Przymierza, jako<span>&nbsp;</span>&bdquo;niezbity&rdquo;<span>&nbsp;</span><strong>dow&oacute;d &ndash; świadectwo</strong>:<br /><span style="color: #0000ff;">&bdquo;A gdy dokończył rozmowy z Mojżeszem na g&oacute;rze Synaj, dał mu dwie<span>&nbsp;</span><strong>tablice Świadectwa</strong>&rdquo;</span><span>&nbsp;</span>(2 Mojżesza 31:18).&nbsp;<br /><br /><span style="color: #0000ff;">&bdquo;<span>A wziąwszy&nbsp;<strong>Świadectwo</strong>&nbsp;włożył je do Skrzyni.&rdquo;</span></span><span>&nbsp;(2 Mojżesza 40:20).</span>&nbsp;<br /><br /><span style="color: #0000ff;">&bdquo;Zasłonę zawiesisz na hakach i wniesiesz za zasłonę<span>&nbsp;</span><strong>Skrzynię Świadectwa</strong>, a ta zasłona będzie wam oddzielać miejsce święte od najświętszego.&rdquo;</span><span>&nbsp;</span>(2 Mojżesza 26:33).&nbsp;<br /><br />W kontekście sł&oacute;w:<br /><span style="color: #0000ff;">&bdquo;Zabezpieczę świadectwo,<span>&nbsp;</span><span>zapieczętuj</span>ę naukę w moich uczniach.&rdquo;</span><span>&nbsp;</span>(Izajasza 8:16).&nbsp;<br /><br />Oraz:<br /><span style="color: #0000ff;">&bdquo;Złożę m&oacute;j zakon w ich wnętrzu i wypiszę go na ich sercu&rdquo;</span><em><span>&nbsp;</span></em>(Jeremiasza 31:33).&nbsp;<br /><br />...Świadectwo znajdujące się niegdyś w Skrzyni Przymierza nabiera szczeg&oacute;lnego wymiaru.<br /><br />B&oacute;g składa w sercu człowieka ŚWIADECTWO o SYNU (<span style="color: #000000;">Marka 9:7, Mateusza 3:17)</span>, jako podstawowe i największe przykazanie Ojca:<br /><span style="color: #0000ff;">&bdquo;Jeżeli świadectwo ludzkie przyjmujemy, to tym bardziej<span>&nbsp;</span><strong>świadectwo Boże</strong>, kt&oacute;re jest wiarogodniejsze; a<span>&nbsp;</span><strong>to jest świadectwo Boga, że złożył świadectwo o swoim Synu</strong>. (10)<span>&nbsp;</span><strong>Kto wierzy w Syna Bożego, ma świadectwo w sobie</strong>. Kto nie wierzy w Boga,<span>&nbsp;</span><strong>uczynił go kłamcą, gdyż nie uwierzył świadectwu</strong>,<span>&nbsp;</span><strong>kt&oacute;re</strong><span>&nbsp;</span><strong>B&oacute;g złożył o Synu swoim</strong>. (11) A takie jest to świadectwo. że żywot wieczny dał nam B&oacute;g, a żywot ten jest w Synu jego. (12) Kto ma Syna, ma żywot; kto nie ma Syna Bożego, nie ma żywota.&rdquo;</span><span>&nbsp;</span>(1 Jana 5:12-13).&nbsp;<br /><br />Każde Boże dziecko (świątynia Boża) zgodnie wyznaje, że Jehoszua nie jest żadnym tr&oacute;jjedynym bożkiem, aniołem Michałem, czy jednym z prorok&oacute;w, lecz zgodnie ze świadectwem Boga świadczy, że<span>&nbsp;</span><span style="color: #0000ff;">&bdquo;kto tedy wyzna, iż<strong><span>&nbsp;</span>Jezus jest Synem Bożym</strong>,<span>&nbsp;</span><strong>w tym mieszka B&oacute;g, a on w Bogu</strong>&rdquo;</span><span>&nbsp;</span>(1 Jana 4:15).<br /><br />Dzięki temu świadectwu odnosimy zwycięstwo:<br /><span style="color: #0000ff;">&bdquo;Bo wszystko, co się narodziło z Boga, zwycięża świat, a<span>&nbsp;</span><strong>zwycięstwo, kt&oacute;re zwyciężyło świat, to wiara nasza</strong>. (5) A kt&oacute;ż może zwyciężyć świat, jeżeli nie ten, kt&oacute;ry<span>&nbsp;</span><strong>wierzy, że Jezus jest Synem Bożym</strong>?&rdquo;</span><span>&nbsp;</span>(1 Jana 5:4-5, 13).<br /><br /></p>
<p>To właśnie to świadectwo (Izajasza 8:16) B&oacute;g włożył w serca dzieci Bożych.</p>
<p><span style="color: #0000ff;">&bdquo;Tym zaś, kt&oacute;rzy go przyjęli, dał prawo stać się dziećmi Bożymi, tym, kt&oacute;rzy wierzą w imię jego&rdquo;</span><span>&nbsp;</span>(Jana 1:12).<br /><br /></p>
<p>Dzieci Boże noszą w sercach zakon (Jeremiasza 31:33), przykazania CHRYSTUSA (nie Mojżesza), kt&oacute;re dał nam w Imieniu Boga Ojca.</p>
<p><span style="color: #0000ff;">&bdquo;I stałem się dla Żyd&oacute;w jako Żyd, aby Żyd&oacute;w pozyskać; dla tych, kt&oacute;rzy są pod zakonem, jakobym był pod zakonem, chociaż<span>&nbsp;</span><strong>sam pod zakonem<span>&nbsp;</span></strong></span><strong>(&bdquo;Mojżeszowym&rdquo;)<span style="color: #0000ff;"><span>&nbsp;</span>nie jestem</span></strong><span style="color: #0000ff;">, aby tych, kt&oacute;rzy są pod zakonem, pozyskać. (21)</span><span>&nbsp;</span><span style="color: #0000ff;">Dla tych, kt&oacute;rzy są bez zakonu, jakobym był bez zakonu, chociaż nie jestem bez zakonu Bożego, lecz pod<span>&nbsp;</span><strong>zakonem Chrystusowym</strong>, aby pozyskać tych, kt&oacute;rzy są bez zakonu.&rdquo;<span>&nbsp;</span></span>(1 Koryntian 9:21).</p>
<p><br /><strong>5 Symbol.<br /></strong><strong>Cheruby w Miejscu Najświętszym.</strong><strong>&nbsp;<br /><br /></strong><span style="color: #0000ff;">&bdquo;Zrobisz też<span>&nbsp;</span><strong>dwa cheruby</strong><span>&nbsp;</span>z litego złota, zrobisz je na obu krawędziach wieka. (20) Cheruby będą miały skrzydła<span>&nbsp;</span><strong>rozpostarte do g&oacute;ry</strong>. Będą one okrywać swoimi skrzydłami wieko, a twarze ich zwr&oacute;cone będą ku sobie.<span>&nbsp;</span><strong>Twarze cherub&oacute;w zwr&oacute;cone będą ku wieku</strong>. (21) Na wierzchu skrzyni położysz wieko,<span>&nbsp;</span><strong>w skrzyni zaś złożysz Świadectwo</strong>, kt&oacute;re ci dam&rdquo;</span><span>&nbsp;</span>(2 Mojżesza 25:18-21).&nbsp;<br /><br />Cheruby&nbsp;wyobrażały&nbsp;anioł&oacute;w Bożych, kt&oacute;rych rzeźby postawione nad<span>&nbsp;</span><strong>ŚWIADECTWEM</strong><span>&nbsp;</span>mieszczącym się w Skrzyni Przymierza, symbolizowały działalność faktycznych posłańc&oacute;w Bożych &ndash; anioł&oacute;w, pełniących służbę Bożą, gdyż<span>&nbsp;</span><span style="color: #0000ff;">&bdquo;są oni wszyscy<span>&nbsp;</span><span>służebnymi duchami</span>, posyłanymi do pełnienia służby gwoli tych, kt&oacute;rzy mają dostąpić zbawienia?&rdquo;</span><span>&nbsp;</span>(Hebrajczyk&oacute;w 1:14).&nbsp;<br /><br />Służbę na rzecz dzieci Bożych, uczestnik&oacute;w Nowego Przymierza &ndash; tych, kt&oacute;rzy mają ŚWIADECTWO w sobie (podobnie, jak świadectwo&nbsp;znajdowało się wewnątrz starotestamentowej arki).<br /><span style="color: #0000ff;">&bdquo;A oni zwyciężyli go przez krew Baranka i przez słowo<span>&nbsp;</span><strong>świadectwa</strong><span>&nbsp;</span>swojego&rdquo;<span>&nbsp;</span></span>(Objawienie 12:11).&nbsp;<br /><br />Dlatego do&nbsp;posłańc&oacute;w anielskich powiedziano między innymi:<br /><span style="color: #0000ff;">&bdquo;Nie wyrządźcie szkody ani ziemi, ani morzu, ani drzewom, dop&oacute;ki nie<span>&nbsp;</span><strong>opatrzymy</strong><span>&nbsp;</span><strong>pieczęcią</strong><span>&nbsp;</span><strong>sług Boga naszego</strong><span>&nbsp;</span>na czołach ich.&rdquo;</span><span>&nbsp;</span>(Objawienie 7:3).&nbsp;<br /><br /><span><strong>Pieczęcią</strong>&nbsp;Bożą, jest oczywiście Jego&nbsp;<strong>duch</strong>&nbsp;(Efezjan 1:13, 4:30), niczym&nbsp;<strong>wieko</strong>&nbsp;nad starotestamentową Skrzynią</span>&nbsp;Przymierza.<br /><br />Podobnie, jak cherubowie nad wiekiem Skrzyni Świadectwa, tak dziś:<br /><span style="color: #0000ff;">&bdquo;Anioł Pański zakłada ob&oacute;z Wok&oacute;ł tych,<span>&nbsp;</span><span>kt&oacute;rzy się go boją</span>, i ratuje ich.&rdquo;</span><span>&nbsp;</span>(Psalm 34:8).&nbsp;<br /><br />Podobnie, jak cherubowie nad wiekiem Skrzyni Świadectwa mieli skrzydła rozpostarte ku niebu, a twarze zwr&oacute;cone na świadectwo, tak&nbsp;dziś:<br /><span style="color: #0000ff;">&bdquo;Baczcie, abyście nie gardzili żadnym z tych małych, bo powiadam wam, że<span>&nbsp;</span><span>aniołowie&nbsp;</span>ich w niebie ustawicznie patrzą na oblicze Ojca mojego, kt&oacute;ry jest w niebie.&rdquo;</span><span>&nbsp;</span>(Mateusza 18:10).&nbsp;<br /><br /><strong>6 Symbol.<br /></strong><strong>Chleby Bożej obecności w Miejscu Świętym.</strong><strong>&nbsp;<br /><br /></strong>Bożą liczbą jest dwanaście. Każdego tygodnia w Szabat, kapłan żydowski kładł w miejscu świętym dwanaście chleb&oacute;w pokładnych. Miały być w dw&oacute;ch stosach po sześć: 6+6 = 12<span>&nbsp;</span>(3 Mojżesza 24:5-6, 8). Układane je na szczerozłotym stole, symbolizującym &bdquo;tron&rdquo;.Nazywano je chlebami Bożej obecności.<span>&nbsp;</span><span style="color: #0000ff;">&bdquo;</span><span><span style="color: #0000ff;">Ułożysz je w dw&oacute;ch rzędach,&nbsp;<strong>po sześć w rzędzie</strong>,&nbsp;<strong>na szczerozłotym stole</strong>&nbsp;przed Panem&rdquo;</span></span><span>&nbsp;</span><span>(</span>3 Mojżesza<span>&nbsp;</span><span>24:6)&nbsp;</span><span style="color: #0000ff;">&bdquo;</span><span><span style="color: #0000ff;">i zrobisz na nim dokoła&nbsp;<strong>złoty wieniec</strong>.&rdquo;&nbsp;</span></span><span>(2 Mojżesza 25:23-24).</span>&nbsp;<br /><br /></p>
<p>Miały wskazywać na obecność (Jana 14:23) oraz naukę (Jana 14:24, 6:35-38) Ojca i Syna:</p>
<p><span><span style="color: #0000ff;">&bdquo;Kto stworzył wszystkie krańce ziemi? Jakie jest&nbsp;<strong>jego imię</strong>? Jakie jest&nbsp;imię<strong>&nbsp;jego syna</strong>? Czy wiesz?&rdquo;</span></span><span>&nbsp;(Przysł&oacute;w 30:4).</span><span>&nbsp;<br /><br /></span><span><span style="color: #0000ff;">&bdquo;Na początku było Słowo, a Słowo było u Boga, a Bogiem było Słowo.&rdquo;</span></span><span>&nbsp;(Jana 1:1-2).</span>&nbsp;<br /><br />Ojca i Syna, kt&oacute;rzy siedzą na &bdquo;tronie&rdquo;:<br /><span style="color: #0000ff;">&bdquo;I pokazał mi rzekę wody żywota, czystą jak kryształ, wypływającą z<span>&nbsp;</span><strong>tronu Boga i Baranka</strong>.&rdquo;</span><span>&nbsp;</span>(Objawienie 22:1, por.<span>&nbsp;</span><span>Hebrajczyk&oacute;w 1:8).</span><span>&nbsp;<br /><br /></span><span style="color: #0000ff;">&bdquo;Niechaj się nie trwoży serce wasze;<span>&nbsp;</span><strong>wierzcie w Boga</strong><span>&nbsp;</span><strong>i we mnie wierzcie</strong>!&rdquo;</span><span>&nbsp;</span>(Jana 14:1, por. 17:3, 1 Koryntian 8:6).&nbsp;<br /><br />Widzimy tutaj niezwykle jasny NAKAZ &ndash; mamy wierzyć wyłącznie w Boga i Jego Syna, a nie w osobowego ducha Bożego. Osoby, kt&oacute;re wierzą dodatkowo w osobę ducha Świętego są BAŁWOCHWALCAMI, a<span>&nbsp;</span><span style="color: #0000ff;">&bdquo;<span>bałwochwalcy&hellip;</span><span>&nbsp;</span>Kr&oacute;lestwa Bożego nie odziedziczą&rdquo;</span><span>&nbsp;</span>(1 Koryntian 6:9-10).<br /><br />To było wystudiowanym planem szatana - wkroczenie do rady Dw&oacute;ch i zajęcie miejsca należnego Ojcu i Synowi<span style="color: #0000ff;"><span>&nbsp;</span></span>(Izajasza 14:12-14). Udało mu się to z każdym, kto wierzy w tr&oacute;jjedynego boga (666).<span><br /><br /></span></p>
<p>Chleby wyobrażały także nasze &bdquo;karmienie&rdquo; się Słowem Boga, przekazanym nam przez Jego Syna&nbsp;(Jana 6:35-51).</p>
<p><span><br /></span><strong>7 Symbol.<br /></strong><strong>Siedmioramienny świecznik.</strong><span>&nbsp;<br /><br /></span><span>Był to symbol ducha Bożego, kt&oacute;rego cząstkę już dzisiaj otrzymują wszystkie dzieci Boga - słudzy Jego Syna, kt&oacute;ry posiada pełnię tegoż ducha.<br /></span><span><span style="color: #0000ff;">&bdquo;To m&oacute;wi Ten, kt&oacute;ry ma siedem duch&oacute;w Bożych i siedem gwiazd&rdquo;&nbsp;(Objawienie 3:1, por.</span></span><span>&nbsp;4:5,</span><span>&nbsp;5:6).</span><span>&nbsp;<br /><br /></span><span><span style="color: #0000ff;">&bdquo;Siedmioro oczu Baranka&rdquo;</span></span><span>&nbsp;to także&nbsp;<span style="color: #0000ff;">&bdquo;siedem duch&oacute;w Bożych zesłanych na całą ziemię&rdquo;</span>&nbsp;(co rozpoczęło się w Dniu Pięćdziesiątnicy), gdyż z woli Ojca, w Synu, zamieszkała cała pełnia boskości</span><span>&nbsp;</span><span>(Kolosan 4:19).</span><span>&nbsp;<br /><br /></span><span>Siedem wyraża pełnię, a prorok Izajasz wskazuje nam, o jakie siedem przymiot&oacute;w ducha, czyli inaczej &bdquo;duch&oacute;w&rdquo; chodzi&rdquo;:<br /></span><span><span style="color: #0000ff;">&bdquo;I spocznie na nim Duch&nbsp;<strong>Pana</strong>; Duch&nbsp;<strong>mądrości</strong>&nbsp;i&nbsp;<strong>rozumu</strong>, Duch&nbsp;<strong>rady</strong>&nbsp;i&nbsp;<strong>mocy</strong>, Duch&nbsp;<strong>poznania</strong>&nbsp;i&nbsp;<strong>bojaźni</strong>&nbsp;Pana.&rdquo;</span></span><span>&nbsp;(Izajasza 11:2).<br /><br /></span></p>
<p><span>Siedem lamp starotestamentowego świecznika miało nieustannie świecić od wieczora do rana (2 Mojżesza 27:20:21), co symbolizowało nasze namaszczenie i chodzenie w światłości, zgodnie z poleceniem Bożym -&nbsp;<span style="color: #0000ff;">&bdquo;</span></span><span style="color: #0000ff;">bądźcie<span>&nbsp;</span><span>pełni Ducha&rdquo;</span></span><span>&nbsp;</span>(Efezjan 5:18).<br /><br /></p>
<p><span><span style="color: #0000ff;">&bdquo;</span></span><span style="color: #0000ff;">Abyście się stali nienagannymi i szczerymi dziećmi Bożymi bez skazy pośr&oacute;d rodu złego i przewrotnego, w kt&oacute;rym<span>&nbsp;</span><strong>świecicie</strong><span>&nbsp;</span><strong>jak światła na świecie</strong>, (16) zachowując słowa żywota&rdquo;</span><span>&nbsp;</span>(Filipian 2:15-16).&nbsp;<br /><br />Stało się to możliwe dzięki naszemu Panu (<span>Objawienie 5:6) &ndash; Synowi Bożemu.<br /></span><span style="color: #0000ff;">&bdquo;</span><span style="color: #0000ff;">W nim było życie, a życie było światłością ludzi. (5) A światłość świeci<span>&nbsp;</span><span>w ciemności</span>, lecz ciemność jej nie przemogła.&rdquo;</span><span>&nbsp;</span>(Jana 1:4-5, por.&nbsp;8:12,<span>&nbsp;</span>12:35-36,46).&nbsp;<br /><br /><span style="color: #0000ff;">&bdquo;Byliście bowiem niegdyś<span>&nbsp;</span><span>ciemnością</span>, a teraz<span>&nbsp;</span><strong>jesteście światłością w Panu</strong>. Postępujcie jako<span>&nbsp;</span><strong>dzieci światłości</strong>, (9) bo owocem światłości jest wszelka dobroć i sprawiedliwość, i<span>&nbsp;</span><strong>prawda</strong>.&rdquo;</span><span>&nbsp;</span>(Efezjan 5:8-9, por.<span>&nbsp;</span>2 Koryntian 6:14-16).<br /><span><br /></span><span>Mocą ducha Bożego, jako świątynia Boża - utrzymujemy społeczność z Ojcem i Synem, korzystając z r&oacute;żnych dar&oacute;w duchowych (1 Koryntian 3:16, 12:4-7).</span><span>&nbsp;<br /><br /></span><strong>8 Symbol.<br /></strong><strong>Ołtarz kadzidlany w Miejscu Świętym.</strong><strong>&nbsp;<br /><br /></strong>Dwa razy dziennie: rano i wieczorem, na specjalnym ołtarzu umieszczonym naprzeciw zasłony Miejsca Najświętszego, w czasie przygotowania lamp, miało być spalane wonne kadzidło (2 Mojżesza 30:1, 6-8).&nbsp;<br /><br />Jehoszua Chrystus był Tym, kt&oacute;ry najpierw<span>&nbsp;</span><em><span style="color: #0000ff;">&bdquo;</span></em><span><span style="color: #0000ff;">siebie samego wydał za nas, jako dar i ofiarę Bogu ku miłej wonności.</span></span><em><span style="color: #0000ff;">&rdquo;</span></em><em><span>&nbsp;</span></em>(Efezjan 5:2).<br />&nbsp;<br />Następnie na przykład w&nbsp;księdze Objawienia 5:8 widzimy modlitwy przedstawiono jako &bdquo;złotą czaszę pełną wonności&rdquo;.<span>&nbsp;</span>Modlitwy, niczym kadzidło wznoszą się przed tron Boży.<br /><span style="color: #0000ff;">&bdquo;I wzni&oacute;sł się z ręki anioła dym z kadzideł z modlitwami świętych przed Boga</span><em>&rdquo;</em><span>&nbsp;</span>(Objawienie 8:3-4).&nbsp;<br /><br /><span style="color: #0000ff;">&bdquo;</span><span style="color: #0000ff;">Niech wznosi się ku tobie<span>&nbsp;</span><strong>modlitwa moja jak kadzidło</strong>, A podniesienie rąk moich jak ofiara wieczorna!&rdquo;</span><span>&nbsp;</span>(Psalm 141:2, por. Psalm 50:14).&nbsp;<br /><br />Nasze modlitwy są&nbsp;niczym poranne i wieczorne spalanie wonnego kadzidła przed Bożym majestatem.&nbsp;<br /><br />Ołtarz kadzidlany<span>&nbsp;</span><strong>symbolizował nasze modlitwy</strong>.<br /><br />Odtąd, jako odkupione dzieci Boże w Imieniu Syna Bożego&nbsp;wznosimy swe ręce i<em><span>&nbsp;</span></em>wołamy do Boga.<br /><span style="color: #0000ff;">&bdquo;W</span><span><span style="color: #0000ff;">szystko, cokolwiek czynicie w słowie lub w uczynku, wszystko czyńcie&nbsp;w imieniu Pana&nbsp;Jezusa, dziękując przez Niego Bogu Ojcu.&rdquo;&nbsp;</span></span><span>(Kolosan 3:17).</span><span>&nbsp;<br /><br /></span><span>Czy Ty r&oacute;wnież drogi czytelniku jesteś &bdquo;kapłanem Boga i Chrystusa&rdquo;, składającym&nbsp;<strong>duchowe&nbsp;</strong>&bdquo;<strong>ofiary</strong>&rdquo;?</span><span><span style="color: #0000ff;">&nbsp;</span></span><span>(2 Piotra 2:5).</span><span>&nbsp;<br /><br /></span><span><span style="color: #0000ff;">&bdquo;Przez niego więc nieustannie składajmy Bogu&nbsp;<strong>ofiarę pochwalną</strong>, to jest<strong>&nbsp;owoc warg</strong>, kt&oacute;re&nbsp;<strong>wyznają jego imię&nbsp;</strong></span></span><span>(Jehoszua jest Panem, Synem Bożym)<span style="color: #0000ff;">&nbsp;(16) A nie zapominajcie dobroczynności i pomocy wzajemnej; takie bowiem&nbsp;<strong>ofiary</strong>&nbsp;podobają się Bogu.&rdquo;</span>&nbsp;(Hebrajczyk&oacute;w 13:16).</span>&nbsp;<br /><br /><span>Apostoł Paweł uważa wiarę i poświęcenie dziecka Bożego za &bdquo;<span style="color: #0000ff;">ofiarę i dar</span>&rdquo; (Filipian 2:17), także pomoc materialną, jakiej udzielili mu Filipianie, nazywa&nbsp;<span style="color: #0000ff;">&bdquo;przyjemną wonnością, ofiarą mile widzianą, w kt&oacute;rej B&oacute;g ma upodobanie&rdquo;</span>&nbsp;(Filipian 4:18).<br /></span><span><br />Całe życie chrześcijańskie jest ważną posługą kapłańską (Rzymian 12:1).</span>&nbsp;<br /><br /><strong>9 Symbol.<br /></strong><strong>Białe szaty lewit&oacute;w i służba kapłańska.</strong>&nbsp;<br /><br />Pełnienie kr&oacute;lewskiej (należącej do Boga) służby świątynnej było przywilejem zastrzeżonym wyłącznie dla Lewit&oacute;w. Spośr&oacute;d nich natomiast, tylko potomkowie Aarona mogli pełnić urząd kapłański (4 Mojżesza 18:1-7), co obrazuje w sensie duchowym, iż nikt nie może przyjść do Ojca, jeżeli nie został powołany.<br /><span style="color: #0000ff;">&bdquo;Nikt nie może przyjść do mnie, jeżeli go<span>&nbsp;</span><span>nie pociągnie</span><span>&nbsp;</span>Ojciec, kt&oacute;ry mnie posłał, a Ja go wskrzeszę w dniu ostatecznym.&rdquo;<span>&nbsp;</span></span>(Jana 6:44).&nbsp;<br /><br />Jesteśmy sługami i kapłanami Boga i Jego Syna<span>&nbsp;</span><span>(2 Piotra 2:5)</span>, a dodatkowym opisem symbolu &bdquo;białych szat&rdquo; niech będą poniższe wersety:<br /><span style="color: #0000ff;">&bdquo;Albowiem<span>&nbsp;</span><strong>posłuszeństwo</strong><span>&nbsp;</span>wasze znane jest wszystkim; dlatego raduję się z was i chcę, abyście byli mądrzy w tym, co dobre, a<span>&nbsp;</span><strong>czyści wobec zła</strong>&rdquo;</span><span>&nbsp;</span>(Kolosan 2:19, por.<span>&nbsp;</span>Objawienie 3:4-5,18,<span>&nbsp;</span>7:9-10,<span>&nbsp;</span>22:14-15).&nbsp;<br /><br /><span><span style="color: #0000ff;">&bdquo;</span></span><span style="color: #0000ff;">Noś zawsze białe szaty</span><span style="color: #0000ff;">, a na twojej głowie niech nigdy nie braknie olejku.&rdquo;</span><span>&nbsp;</span>(Koheleta 9:8).&nbsp;<br /><br /><strong>Olej namaszczenia.</strong>&nbsp;<br /><br />Olej sporządzony według specjalnej receptury przeznaczony był wyłącznie do cel&oacute;w świątynnych (2 Mojżesza 30:26-33).<br />Olej namaszczenia obrazuje namaszczenie duchem Świętym. Żadne ludzkie zabiegi nie są w stanie zimitować namaszczenia Bożego, kt&oacute;re pochodzi&nbsp;jedynie&nbsp;od niebiańskiego Ojca poprzez Jego Syna i uświęca namaszczonych.&nbsp;<br /><br /><strong>Kapłaństwo ludu Bożego.</strong><strong>&nbsp;<br /><br /></strong>Pismo Święte m&oacute;wi o powszechnym kapłaństwie wszystkich wierzących, jako wybranych przez Boga:<br /><span style="color: #0000ff;">&bdquo;Ale wy jesteście rodem wybranym, kr&oacute;lewskim kapłaństwem, narodem świętym, ludem nabytym, abyście rozgłaszali cnoty tego, kt&oacute;ry was powołał z ciemności do cudownej swojej światłości&rdquo;</span><em><span>&nbsp;</span></em>(1 Piotra 2:9).<br /><br />Nasze kapłaństwo oczywiście nie polega na składaniu ofiar za grzechy - to jest już niepotrzebne - lecz na zachęcaniu ludzi do uwierzenia w Jego świadectwo, do pokuty, nawr&oacute;cenia i pojednania się z Bogiem (2 Koryntian 5:17-20).<br />- wierzący składają duchowe ofiary (1 Piotra 2:5),<br />- głoszą Słowo Ewangelii i łaski Bożej (2 Tymoteusza 4:1-5),<br />- pilnują porządku w Świątyni Bożej (Mateusza 18:15-20),<br />- szafują darami Bożymi (2 Koryntian 8:9-15, Dzieje 6:1-8).</p>
<p>Starotestamentowa służba świątynna nie tylko wskazywała na ogrom grzeszności człowieka i potrzebę doskonałej ofiary, ale uczyła r&oacute;wnież składania dobrowolnych ofiar, płynących z potrzeby serca.</p>
<p><br />Szczeg&oacute;lną i ważną służbę w świątyni pełnił najwyższy kapłan, kt&oacute;ry wyobrażał Jehoszua Chrystusa (Hebrajczyk&oacute;w 8:1-2, por. Hebrajczyk&oacute;w 7:11-17).<br />Służbę najwyższego kapłana ziemskiej świątyni Pismo dzieli na dwie zasadnicze części:<br />- składanie dar&oacute;w i ofiar za grzechy (Hebrajczyk&oacute;w 5:1),<br />- pomoc i nauczanie błądzących (Hebrajczyk&oacute;w 5:2).<br /><br />Jehoszua - Najwyższy Kapłan według porządku Melchisedeka w czasie swego ziemskiego posłannictwa wypełnił doskonale i ostatecznie pierwszą część posługi, gdy RAZ ZŁOŻYŁ Z SIEBIE SAMEGO OFIARĘ ZA GRZECHY WSZYSTKICH, KT&Oacute;RZY PRZEZEŃ PRZYSTĘPUJĄ DO BOGA (Hebrajczyk&oacute;w 9:12-14, 10:11-18).<br /><br />Druga część posługi rozpoczęła się podczas Jego ziemskiej pielgrzymki, kiedy ogłaszał słowa żywota od Boga Ojca, tak, aby ostatecznie przekazać nam PEŁNIĘ objawienia poprzez Swoich apostoł&oacute;w, zawartą w Nowym Testamencie. Nic nie można do tych sł&oacute;w już dodać!&nbsp;<br /><br />Obecnie, po Swoim zmartwychwstaniu i odejściu do Ojca, gdzie zasiadł po Jego prawicy (Hebrajczyk&oacute;w 8:1), r&oacute;wnież spełnia drugą część posługi: POMAGA I RATUJE SW&Oacute;J LUD WE WSZELKICH POTRZEBACH (Hebrajczyk&oacute;w 2:17-18, 4:14-16,<span>&nbsp;</span>Jana 14:13-14).<br /><span style="color: #333333;"><br /></span>W tym znaczeniu Słowo Boże m&oacute;wi, że Jehoszua jest &bdquo;sługą świątyni&rdquo; (Hebrajczyk&oacute;w 8:2).&nbsp;<br /><br /><strong>10 Symbol.<br /></strong><strong>Malowidła Świątyni.</strong><strong>&nbsp;<br /><br /></strong><span style="color: #0000ff;">&bdquo;Wykładzina cedrowa wewnątrz świątyni była pokryta płaskorzeźbami w kształcie<span>&nbsp;</span><strong>liści i rozwartych kielich&oacute;w kwiatowych</strong>.&rdquo;</span><span>&nbsp;</span>(1 Kr&oacute;lewska 6:18).&nbsp;<br /><br />Wyobrażało to postępowanie dzieci Bożych (świątyni), kt&oacute;re wydają owoce w obfitości.&nbsp;Kt&oacute;re, podobnie, jak starotestamentowa świątynia Boża -&nbsp;powinny mieć wnętrze&nbsp;wypełnione dobrymi owocami i zielonymi liściami...<br /><span style="color: #0000ff;">&bdquo;Każde bowiem drzewo poznaje się po jego<span>&nbsp;</span><span>owoc</span>u, bo nie zbierają z cierni fig ani winogron z głogu. (45) Człowiek dobry<span>&nbsp;</span><strong>z dobrego skarbca serca wydobywa dobro</strong>, a zły ze złego wydobywa zło; albowiem z obfitości serca m&oacute;wią usta jego.&rdquo;</span><span>&nbsp;</span>(Łukasza 6:44, por.&nbsp;Mateusza 3:8, 7:19).&nbsp;<span>&nbsp;<br /><br /></span><span><span style="color: #0000ff;">&bdquo;</span></span><span style="color: #0000ff;">Ja jestem krzewem winnym, wy jesteście latoroślami. Kto trwa we mnie, a Ja w nim, ten wydaje wiele<span>&nbsp;</span><span>owoc</span>u; bo beze mnie nic uczynić nie możecie.&rdquo;</span><span>&nbsp;</span>(Jana 15:5).&nbsp;<br /><br />Płaskorzeźby w kształcie liści:<br /><span style="color: #0000ff;">&bdquo;Kto ufa swemu bogactwu, ten upadnie, lecz<span>&nbsp;</span><strong>sprawiedliwi rozwijają się jak liść zielony</strong>&rdquo;<span>&nbsp;</span></span>(Przysł&oacute;w 11:28-30).&nbsp;<br /><br />&bdquo;Drzewa&rdquo; wyobrażają biblijnych z ducha zrodzonych chrześcijan. &bdquo;Zakorzenieni&rdquo; w Panu i ufający Bogu z Niego czerpią swą siłę i moc, na Nim opierają się w życiowych zawieruchach, w dniach doświadczeń i duchowej posuchy, w walkach przeciwko potędze diabelskiej (Jeremiasza 17:7-8).<br /><span style="color: #0000ff;">&bdquo;<strong>Będzie on jak drzewo zasadzone nad strumieniami w&oacute;d,<span>&nbsp;</span></strong>Wydające sw&oacute;j<span>&nbsp;</span><strong>owoc</strong><span>&nbsp;</span>we właściwym czasie, Kt&oacute;rego<span>&nbsp;</span><strong>liść nie więdnie</strong>.&rdquo;</span><span>&nbsp;</span>(Psalm 1:2-3, por.<span>&nbsp;</span>Kolosan 2:6).<br /><br /><strong>Podsumowanie.</strong><strong>&nbsp;<br /><br /></strong><span style="color: #000000;">Od czas&oacute;w Nowego Przymierza, jako nowonarodzone dzieci Boże, będące mieszkaniem ducha Bożego, poprzez kt&oacute;rego utrzymujemy żywy kontakt i społeczność z Bogiem Ojcem i Jego Synem, naszym Panem - musimy się wpatrywać w słowa żywota, słuchając Syna we wszystkim</span><span style="color: #0000ff;">&nbsp;</span>(<span>Łukasza 16:16).</span><span>&nbsp;<br /><br /></span><span style="color: #000000;">Stary Testament kierował wzrok na nadchodzącego Chrystusa.</span>To On w woli Boga Ojca jest naszym Panem, kt&oacute;rego mamy bezwzględnie słuchać<span>&nbsp;</span><span style="color: #0000ff;">&bdquo;i wszelką pychę, podnoszącą się przeciw poznaniu Boga, i zmuszamy wszelką myśl do<span>&nbsp;</span><strong>poddania się w</strong><span>&nbsp;</span><strong>posłuszeństwo Chrystusowi</strong>, (6) gotowi do karania wszelkiego nieposłuszeństwa, gdy<span>&nbsp;</span><span>posłuszeństwo wasze</span><span>&nbsp;</span>będzie<span>&nbsp;</span><strong>całkowite</strong>.&rdquo;</span><span>&nbsp;</span>(2 Koryntian 10:4-6).&nbsp;<br /><br />To w Synu Bożym wszystkie proroctwa, symbole, święta i służba świątynna znalazły swoje wypełnienie.<br /><br /><span style="color: #0000ff;">&bdquo;Głosimy to nie w uczonych słowach ludzkiej mądrości, lecz w słowach, kt&oacute;rych naucza Duch, przykładając do duchowych rzeczy duchową miarę. (14) Ale człowiek zmysłowy nie przyjmuje tych rzeczy, kt&oacute;re są z Ducha Bożego, bo są dlań<span>&nbsp;</span><span>głupstwem</span>, i nie może ich poznać, gdyż należy je duchowo rozsądzać.&rdquo;</span><span>&nbsp;</span>(1 Koryntian 2:13-14).<br /><br />Pozdrawiam w Panu wszystkie dzieci Boże.</p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=80" style="text-decoration: none;">https://jehoszua.ddv.pl/readarticle.php?article_id=80</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883848&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z598133a1aez</p>
</div>
</body>
