<html lang="pl-PL">
<head>
<meta charset="UTF-8" />
<title>Cienie Starego Testamentu - Święta Izraela</title>

<meta name="description" content="Cienie Starego Testamentu - Święta Izraela / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/79.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Cienie Starego Testamentu - Święta Izraela" />
<meta property="og:description" content="Cienie Starego Testamentu - Święta Izraela / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Cienie Starego Testamentu - Święta Izraela</h1>
</div>
  
<p>Rozpocznę od zacytowania kilku werset&oacute;w:&nbsp;<br /><span style="color: #0000ff;">&bdquo;<span>I&nbsp;<strong>wszyscy prorocy</strong>, począwszy od Samuela, kt&oacute;rzy kolejno m&oacute;wili,&nbsp;<strong>zapowiadali te dni</strong>.&rdquo;</span></span><span>&nbsp;(Dzieje 3:22).</span><span>&nbsp;<br /><br /></span><span style="color: #0000ff;">&bdquo;Ale to wszystko się stało, aby<span>&nbsp;</span><strong>się<span>&nbsp;</span><span>wypełniły</span></strong><span>&nbsp;</span><strong>Pisma</strong><span> </span>prorockie.&rdquo;<span> </span></span><span>(Mateusza 26:56).</span> <br /><br /><span>&bdquo;</span><span style="color: #0000ff;">Bo<span>&nbsp;</span><strong>obietnice</strong><strong><span>&nbsp;</span>Boże</strong>, ile ich było,<span>&nbsp;</span><strong>w nim znalazły swoje<span>&nbsp;</span></strong>"<strong>Tak</strong>&rdquo;<span>&nbsp;</span></span>(2 Koryntian 1:20, por.<span>&nbsp;</span><span>Rzymian 3:22,&nbsp;</span><span>Łukasza 24:27, Dzieje 10:43).</span><span>&nbsp;<br /><br /></span><span><span style="color: #0000ff;">&bdquo;Badacie Pisma, bo sądzicie, że macie w nich żywot wieczny; a one&nbsp;<strong>składają świadectwo o mnie</strong>&rdquo;&nbsp;</span></span><span>(Jana 5:39).</span><span>&nbsp;<br /><br /></span><span style="color: #000000;">Są to niezwykle precyzyjne wskaz&oacute;wki, kt&oacute;re dowodzą, iż pisma hebrajskie odnosiły się do Jehoszua &ndash; Mesjasza oraz<span>&nbsp;</span><strong>do rzeczywistości</strong>,<span>&nbsp;</span><strong>kt&oacute;ra powstała</strong><span>&nbsp;</span>dzięki Jego dziełu<span>&nbsp;</span></span><span style="color: #000000;">Pojednania.</span>&nbsp;<br /><br />Święta Izraela posiadają sw&oacute;j<strong><span>&nbsp;</span>historyczny kontekst</strong>, odnoszący się do historii narodu żydowskiego, jednakże posiadają r&oacute;wnież<span>&nbsp;</span><strong>proroczy kontekst</strong>, wskazujący na wydarzenia, kt&oacute;re miały mieć miejsce w przyszłości.<span style="color: #000000;">&nbsp;<br /></span><span style="color: #000000;"><br />Osoba i poselstwo pierworodnego Syna Bożego jest kluczem otwierającym właściwe rozumienie pism Starego Testamentu.<br /></span><span><span style="color: #0000ff;">&bdquo;...musi spełnić wszystko, co jest napisane o mnie w zakonie Mojżesza i u prorok&oacute;w, i w Psalmach.</span></span><span>&nbsp;<span style="color: #0000ff;">(45)</span>&nbsp;<span style="color: #0000ff;">Wtedy otworzył im umysły, aby mogli zrozumieć Pisma&rdquo;&nbsp;</span>(Łukasza 24:44-45).</span><span style="color: #000000;">&nbsp;<br /><br /></span><span style="color: #000000;">Nie wspominając o proroctwach, kt&oacute;re Go zapowiadały, przyjrzyjmy się kilku &bdquo;symbolom&rdquo;, kt&oacute;re były cieniami nadchodzącej rzeczywistości, zapowiedziami przyszłych rzeczy, sytuacji i zdarzeń.</span><span style="color: #000000;">&nbsp;<br /><br /></span><strong><span style="color: #000000;">Święta.</span></strong><strong><span style="color: #000000;">&nbsp;<br /><br /></span></strong>W 3 Księdze Mojżesza, rozdziale 23, w wersetach od 1 do 44, znajdujemy opis<span>&nbsp;</span><strong>siedmiu świąt</strong>, kt&oacute;re mieli przestrzegać Izraelici, opr&oacute;cz cotygodniowego przestrzegania<span>&nbsp;</span><strong>Szabatu</strong>.<br /><br />Pierwsze trzy święta z grupy świąt wiosennych obchodzone były w miesiącu Nisan, kt&oacute;ry jest pierwszym miesiącem roku według biblijnego kalendarza. Są to kolejno.<br />1. Pascha.<br />2. Święto Przaśnik&oacute;w.<br />3. Święto Pierwszych Płod&oacute;w.<br /><br />Ostatnie ze świąt z grupy świąt wiosennych ma miejsce w miesiącu Siwan, kt&oacute;ry jest trzecim miesiącem roku. Jest to:<br />4. Pięćdziesiątnica.<br /><br />Święta z grupy świąt jesiennych obchodzone były w miesiącu Tiszri, kt&oacute;ry jest si&oacute;dmym miesiącem roku. Są to kolejno:<br />5. Święto Trąb.<br />6. Dzień Pojednania.<br />7. Święto Szałas&oacute;w.&nbsp;&nbsp;<br /><br />Co obrazowały i zapowiadały te Święta?<br />Sp&oacute;jrzmy.<br /><strong><span style="color: #800000;"><br />1. Pascha (14 Nisan).<br /></span></strong><strong><span style="color: #0000ff;">Doskonała ofiara Chrystusa.</span></strong><strong><span style="color: #800000;">&nbsp;<br /><br /></span></strong><span style="color: #000000;">Baranek paschalny obrazował Zbawiciela &ndash; Baranka Bożego (Jana 1:29).<span>&nbsp;</span></span><span style="color: #000000;">Stąd bezwzględne zalecenia, aby baranek był bez skazy,<span>&nbsp;</span></span>a na sprawdzenie tego były aż 4 dni<span>&nbsp;</span><span style="color: #000000;">(2 Mojżesza 12:3-6, por. Hebrajczyków 9:14).</span><span>&nbsp;</span>Dlatego też faryzeusze obstąpili Go i przez 4 dni od 10 do 14 Nisan wypytywali, podchodzili i pr&oacute;bowali przyłapać na czymś (Marka 11:27,<span>&nbsp;</span>Mateusza 21:23-27).&nbsp;<br /><br />Zalecenia<span>&nbsp;</span><span style="color: #000000;">aby nie łamano żadnej jego kości (2 Mojżesza 12:46, por. Jana 19:36).<br /><br /></span><span style="color: #000000;">Zalecenia, aby jego krwią oznaczyć drzwi swojego domostwa na znak wiary, iż ta krew ocala życie (2 Mojżesza 12:22-23, por. Rzymian 5:9), dzięki<span>&nbsp;</span></span><span>zawarciu Nowego Przymierza (Łukasza 22:19-20).</span><span>&nbsp;<br /><br /></span>Jehoszua, jako Baranek Paschalny:<br />- Jan przedstawia Go jako &bdquo;Baranka&rdquo; (Jana 1:29, 36).<br />- Szczeg&oacute;ły ze Starego Testamentu (Izajasza 53, Psalm 22).<br />- Poddany sprawdzeniu w dniu 10 Nisan (Mateusza 21:23-27, Mateusza 23).<br />- Nie znaleziono w nim winy (Jana 19:4, 1 Piotra 1:18-21).<br />- Żadna jego kość nie została złamana (Jana 19:31-36).<strong><span style="color: #800000;">&nbsp;<br /><br /></span></strong><strong>Ostatnia wieczerza.<br /></strong><strong><span style="color: #0000ff;">Upamiętnienie, potwierdzenie osobistej wiary w zbawienne dzieło Chrystusa.</span></strong>&nbsp;<br /><br />W dzień Paschy Chrystus nadał jedyny poza chrztem wodnym nakaz &bdquo;obrządku&rdquo;.&nbsp;<br />Ten, kto spożywa chleb, dowodzi swej wiary w to, że i jego grzechy wziął na siebie Jehoszua i zgładził je poprzez ofiarę Swego ciała, a ten, kto podczas Wieczerzy pije wino, dowodzi swej wiary w to, że i jego oczyściła krew Jehoszua Chrystusa i stał się uczestnikiem Nowego Przymierza.<br /><strong>Potwierdzamy to, że wierzymy</strong><span>&nbsp;</span>w Jego odkupieńczą śmierć za nasze grzechy.<span>&nbsp;</span>Tak postępując każdy wierny, kt&oacute;ry po prostu upamiętnia to wielkie dzieło pojednania - potwierdza swoją osobistą wiarę w odkupienie i zbawienie (Jana 6:54).<br /><br />Dzięki śmierci Jehoszua zostaliśmy usprawiedliwieni z grzech&oacute;w naszych, zaś nasze wieczne życie jest zagwarantowane przez Jego zmartwychwstanie i życie (Rzymian 5:10, por. 1 Koryntian 15:12-23).<strong><span style="color: #800000;">&nbsp;<br /></span></strong><br /><strong><span style="color: #800000;">2. Święto Przaśnik&oacute;w (15-21 Nisan).<br /></span></strong><strong><span style="color: #0000ff;">Bezgrzeszne &bdquo;ciało&rdquo; Chrystusa.</span></strong><span><strong>&nbsp;<br /><br /></strong></span>Przed Świętem Paschy należało usunąć z domostw wszelki zakwas (2 Mojżesza 12:15,19 13:7). Zakwas symbolizuje grzech, obłudę, złość i przewrotność (Łukasza 12:1, 1 Koryntian 5:7-8, Galacjan 5:9).<br /><strong><br /></strong><strong>Chrystus, jako bezgrzeszny &bdquo;<span style="color: #0000ff;">chleb z nieba</span>&rdquo; został objawiony, jako długo oczekiwana ofiara za grzechy całego świata.<span>&nbsp;</span></strong><strong>Pismo Święto m&oacute;wi, że</strong><strong><span>&nbsp;</span></strong><strong>Jehoszua &bdquo;<span style="color: #0000ff;">stał się grzechem za nas</span>&rdquo;</strong><span>&nbsp;</span>(2 Koryntian 5:21, 1 Jana 3:5).<strong>&nbsp;</strong><strong>R&oacute;wnież w ten spos&oacute;b Mesjasz wypełnił Święto Przaśnik&oacute;w<span>&nbsp;</span></strong><span>(</span>3 Mojżesza 23:6-8).<br />Chleb pozbawiony zakwasu - maca, spożywany w Święto Paschy oraz pozostałe 7 dni Święta Przaśnik&oacute;w miał symbolizować<span>&nbsp;</span><strong>bezgrzeszne ciało Chrystusa i Jego doskonałą ofiarę</strong>.<span>&nbsp;<br /><br /></span><span>Dlatego i my pozbądźmy się &bdquo;kwasu&rdquo;, umierając dla świata i żyjąc dla Pana.<br /></span><span><span style="color: #0000ff;">&bdquo;</span></span><span style="color: #0000ff;">Usuńcie stary kwas, abyście się stali nowym zaczynem, ponieważ jesteście przaśni; albowiem na naszą wielkanoc jako baranek został ofiarowany Chrystus. (8) Obchodźmy więc święto nie w starym kwasie ani w kwasie złości i przewrotności, lecz w przaśnikach szczerości i prawdy.&rdquo;</span><span>&nbsp;(</span><span style="color: #000000;">1 Koryntian 5:6-8).</span><strong><span style="color: #800000;">&nbsp;</span></strong><strong><span style="color: #800000;">&nbsp;<br /><br /></span></strong><strong><span style="color: #800000;">3. Święto Pierwszych Płod&oacute;w (Pierwocin - 17 Nisan).<br /></span></strong><strong><span style="color: #0000ff;">Zmartwychwstanie Chrystusa.</span></strong><strong><span style="color: #0000ff;">&nbsp;<br /></span></strong><span><br /></span><strong>Święto Pierwszych Płod&oacute;w</strong>, kt&oacute;re przypadało w trakcie święta Przaśnik&oacute;w - zawsze miało być następnego dnia po pierwszym sobotnim szabacie od Święta Paschy (3 Mojżesza 23:10-12). Czyli Święto Pierwszych Płod&oacute;w zawsze miało miejsce w niedzielę.<br /><br />W dniu 17 Nisan (w niedzielę), gdy w Świątyni składano ofiarę z pierwszych płod&oacute;w - gr&oacute;b, w kt&oacute;rym złożony był Jehoszua był już pusty (Mateusza 28:1).<strong>&nbsp;</strong><strong>Święto Pierwszych Płod&oacute;w było proroczym obrazem zmartwychwstania Jehoszua.</strong>&nbsp;<br />Święto to było pierwszym dniem po zmartwychwstaniu Pana, kt&oacute;ry w ten spos&oacute;b stał się &bdquo;<span style="color: #0000ff;">pierwszymi płodami</span>&rdquo; - wypełniając symbol tego święta dokładnie w dniu, w kt&oacute;rym było ono obchodzone.<br /><span style="color: #0000ff;">&bdquo;</span><span style="color: #0000ff;">A jednak Chrystus został wzbudzony z martwych i jest<span>&nbsp;</span><strong>pierwiastkiem</strong><span>&nbsp;</span>tych, kt&oacute;rzy zasnęli.&rdquo;</span><span>&nbsp;</span>(1 Koryntian 15:20).&nbsp;<br /><br />Podczas tego święta, nakazem było przyniesienie<span>&nbsp;</span><strong>pierwocin</strong><span>&nbsp;</span>z pierwszych plon&oacute;w<span>&nbsp;</span><strong>żniw jęczmiennych</strong><span>&nbsp;</span>(3 Mojżesza 23:9-14).<span>&nbsp;</span>Jak żadne inne plony nie wyprzedzą jęczmienia &ndash; pierwocin wszystkich żniw, tak nikt w zmartwychwstaniu nie wyprzedził Chrystusa (1 Koryntian 15:20)<span>&nbsp;</span>i nikt nie wstąpił przed nim do nieba (Jana 3:13).&nbsp;&nbsp;<br />Jehoszua, pierworodny z umarłych - pierwszy odrodzony plon, jest tym, kt&oacute;ry toruje drogę pozostałym plonom.<br /><span style="color: #0000ff;">&bdquo;Albowiem jak w Adamie wszyscy umierają, tak też w Chrystusie wszyscy zostaną ożywieni. A każdy w swoim porządku: jako<span>&nbsp;</span><strong>pierwszy Chrystus</strong>, potem ci, kt&oacute;rzy są Chrystusowi w czasie jego przyjścia&rdquo;</span><span>&nbsp;</span>(1 Koryntian 15:22-23).&nbsp;&nbsp;<br /><br /><span><strong><span style="color: #800000;">4. Święto Tygodni&nbsp;</span></strong></span><strong><span style="color: #800000;">(Pięćdziesiątnicy &ndash;<span>&nbsp;</span></span></strong><strong><span style="color: #800000;">6 Siwan).<br /></span></strong><strong><span style="color: #0000ff;">Wylanie ducha Bożego &ndash; narodziny &bdquo;Kościoła&rdquo;.</span></strong><strong><span style="color: #0000ff;">&nbsp;<br /><br /></span></strong>Święto przypadało w pięćdziesiąt dni po święcie Paschy - 6 Siwan.<span>&nbsp;</span>Nastawał w&oacute;wczas czas<span>&nbsp;</span><strong>kolejnego żniwa</strong><span>&nbsp;</span>&ndash; tym razem<span>&nbsp;</span><strong>pszenicy.<br /></strong>Przynoszono w&oacute;wczas na obrzęd &bdquo;potrząsania&rdquo; (kołysania)<span>&nbsp;</span><strong>dwa bochenki chleba</strong>.&nbsp;&nbsp;<br />Dlaczego dwa?<br />Ponieważ w skład zbawionych wchodzą nie tylko Żydzi z krwi i kości, ale też dzieci Abrahama według obietnicy - ludzie WIARY z każdego narodu.&nbsp;<br />Dlaczego bochenki były upieczone<span>&nbsp;</span><strong>na kwasie</strong>?<br />Ponieważ zbawieni w przeciwieństwie do Jehoszua nie są bezgrzeszni, czego symbolem jest właśnie kwas.<br /><br />Rozumiejąc to, dopiero wtedy można uświadomić sobie, że zesłanie ducha Świętego (Bożego, Chrystusowego, Prawdy, Pocieszyciela) nie przypadkiem nastąpiło w Dniu Pięćdziesiątnicy (Dzieje 2:1-4).<span>&nbsp;</span>Było to nic innego jak opatrzenie pieczęcią sług Boga, kt&oacute;re trwa po dziś dzień.<br /><span style="color: #0000ff;">&bdquo;Tutaj jest to, co było zapowiedziane przez proroka Joela: (17) I stanie się w ostateczne dni, m&oacute;wi Pan, Że wyleję Ducha mego<span>&nbsp;</span><span>na wszelkie ciało&rdquo;</span></span><span>&nbsp;</span>(Dzieje 2:16-17, por. Joela 3:1).&nbsp;<br /><br /><strong>W swej proroczej perspektywie Święto Tygodni (Pięćdziesiątnica) było zapowiedzią<span>&nbsp;</span></strong><strong>narodzenia &bdquo;Kościoła&rdquo;</strong><span>&nbsp;</span>&ndash; wylania ducha Bożego i obfitych żniw.<span style="color: #0000ff;">&nbsp;</span>&bdquo;<strong>Żniwo</strong>&rdquo;<strong><span>&nbsp;</span></strong>odbywa się cały czas &ndash; od I wieku, jako proces pieczętowania duchem Bożym:<br /><span style="color: #0000ff;">&bdquo;<span>Ot&oacute;ż m&oacute;wię wam:&nbsp;<strong>Podnieście oczy swoje i sp&oacute;jrzcie na pola, że</strong>&nbsp;<strong>już są dojrzałe do żniwa</strong>.&nbsp;</span><span>(36)</span><span><strong>&nbsp;Już żniwiarz odbiera zapłatę i zbiera plon na żywot wieczny</strong></span><span>, aby siewca i żniwiarz wsp&oacute;lnie się radowali.&rdquo;</span></span><span>&nbsp;(Jana 4:34-36).</span>&nbsp;<br /><br />Dlatego też Pan m&oacute;wił uczniom swoim:<br /><span style="color: #0000ff;">&bdquo;<span><strong>Żniwo wprawdzie wielkie</strong>, ale robotnik&oacute;w mało.&nbsp;</span><span>(38)</span><span>&nbsp;Proście więc Pana żniwa,&nbsp;<strong>aby wyprawił robotnik&oacute;w na&nbsp;żniwo&nbsp;swoje</strong>.&rdquo;</span></span><span>&nbsp;</span><span>(Mateusza 9:37-38).</span><span>&nbsp;<br /><br /></span>Deszcz &ndash; czyli Słowa Chrystusa (5 Mojżesza 32:2, Efezjan 5:25-26, 2 Piotra 3:5) oraz duch Boży (Jana 7:37-39) cały czas są obecne, kompletne i dostępne dla każdego prawdziwie wierzącego, tak aby każdy m&oacute;gł dostąpić tego o czym Pan powiedział:<br /><span>&bdquo;<span style="color: #0000ff;">Odpowiedział Jezus: Zaprawdę, zaprawdę, powiadam ci, jeśli się kto nie&nbsp;<strong>narodzi</strong>&nbsp;<strong>z wody i z Ducha</strong>, nie może wejść do Kr&oacute;lestwa Bożego&rdquo;</span>&nbsp;(Jana 3:5).</span><span>&nbsp;<br /><br /></span><span>Dostąpić tego można dzięki&nbsp;<strong>wierze</strong>&nbsp;słowu Chrystusa,&nbsp;<span style="color: #0000ff;">&bdquo;oczyściwszy go&nbsp;<strong>kąpielą wodną przez Słowo</strong>&rdquo;&nbsp;</span>(Efezjan 5:26) i zesłaniu ducha Bożego,&nbsp;<span style="color: #0000ff;">&bdquo;ponieważ jesteście synami, przeto B&oacute;g zesłał Ducha Syna swego do serc waszych, wołającego:&nbsp;Abba, Ojcze&rdquo;&nbsp;</span>(Galacjan 4:6).<br /></span><span><br />Cały czas od początku do samego końca kąkol rośnie obok pszenicy &ndash; lecz&nbsp;<span style="color: #0000ff;">&bdquo;zna Pan tych,&nbsp;kt&oacute;rzy są jego&rdquo;</span>&nbsp;(2 Tymoteusza 2:19), tych kt&oacute;rzy są zapieczętowani duchem Świętym (żniwo &bdquo;pszeniczne&rdquo;) &ndash; tych w momencie kiedy powr&oacute;ci Syn Boży &ndash; zabierze do &bdquo;Domu Ojca&rdquo; (Jana 14:2-3).</span><strong><span style="color: #0000ff;">&nbsp;</span></strong><strong><span style="color: #0000ff;">&nbsp;<br /><br /></span></strong><span><strong><span style="color: #800000;">5. Święto Trąbienia (1 Tiszri).<br /></span></strong></span><span><strong><span style="color: #0000ff;">Zwiastowanie Ewangelii.</span></strong></span><span><strong><span style="color: #800000;">&nbsp;<br /><br /></span></strong></span><span>Święto Trąbienia w dalszej proroczej perspektywie wskazywało na głoszenie - trąbienie Ewangelii - Nowego Przymierza wszystkim narodom.<br /></span><span><span style="color: #0000ff;">&bdquo;</span></span><strong><span style="color: #0000ff;">Wołaj na całe gardło</span></strong><span style="color: #0000ff;">, nie powściągaj się, podnieś<span>&nbsp;</span><strong>jak<span>&nbsp;</span><span>trąba</span><span>&nbsp;</span>sw&oacute;j głos</strong>&rdquo;<span>&nbsp;</span></span>(Izajasza 58:1).&nbsp;<br /><br /><span style="color: #0000ff;">&bdquo;<strong>Opowiadajcie</strong><span>&nbsp;</span>w Judzie i w<span>&nbsp;</span><strong>Jeruzalemie</strong><span>&nbsp;</span><strong>ogłaszajcie</strong>,<span>&nbsp;</span><strong>trąbcie</strong><span>&nbsp;</span>na rogu po kraju&rdquo;</span><span>&nbsp;</span>(Jeremiasza 4:5).&nbsp;<br /><br /><span style="color: #0000ff;">&bdquo;<strong>Począwszy od</strong><span>&nbsp;</span><strong>Jerozolimy</strong><span>&nbsp;</span>i okolicznych kraj&oacute;w aż po Ilirię,<span>&nbsp;</span><strong>rozkrzewiłem ewangelię Chrystusową</strong>&rdquo;</span><span>&nbsp;</span>(Rzymian 15:19, por.<span>&nbsp;</span>Ozeasza 8:1).&nbsp;<br /><br /><span><span style="color: #0000ff;">&bdquo;A gdyby&nbsp;<strong>trąba</strong>&nbsp;wydała głos niewyraźny, kt&oacute;ż by się gotował do boju?&nbsp;</span></span><span><span style="color: #0000ff;">(9)</span></span><span><span style="color: #0000ff;">&nbsp;Tak i wy, jeśli językiem zrozumiale nie&nbsp;<strong>przem&oacute;wicie</strong>, jakże kto zrozumie, co się m&oacute;wi?&rdquo;</span></span><span>&nbsp;</span><span>(1 Koryntian 14:8).<br /><br /></span></p>
<p><span><span style="color: #0000ff;">&bdquo;</span></span><span style="color: #0000ff;">I doszło mnie słowo Pana tej treści: (2) Synu człowieczy, przem&oacute;w do swoich rodak&oacute;w&hellip; (4) i ktoś<span>&nbsp;</span><strong>usłyszy wyraźnie głos trąby</strong>,<span>&nbsp;</span><strong>lecz nie przyjmie przestrogi</strong>, i miecz spada i porywa go, to krew spada na jego własną głowę. (5)<span>&nbsp;</span><strong>Głos trąby usłyszał, ale nie przyjął przestrogi</strong>, dlatego jego krew spadnie na niego samego, lecz ten, kt&oacute;ry przestrzega, uratuje swoją duszę&rdquo;</span><span> </span>(Ezechiela 33:1-5).</p>
<p><span>&nbsp;</span></p>
<p>To samo czytamy w Nowym Testamencie odnośnie Ewangelii Syna Bożego, gdzie czytamy, że l<span>udzie sądzą się sami na podstawie swojego stosunku (wiary) do usłyszanej Ewangelii:<br /></span></p>
<p><span>- ci, kt&oacute;rzy przyjmują Ewangelię, &bdquo;przechodzą ze śmierci do życia&rdquo; (Jana 5:24),<br />- ci, kt&oacute;rzy ją odrzucają, skazują się na śmierć.<br /></span></p>
<p><span><span style="color: #0000ff;">&bdquo;</span></span><span style="color: #0000ff;">Kto mną gardzi i<span>&nbsp;</span><strong>nie przyjmuje sł&oacute;w moich, ma swego sędziego: Słowo, kt&oacute;re głosiłem</strong>, sądzić go będzie w dniu ostatecznym&rdquo;</span><span>&nbsp;</span><span>(Jana 12:48, por. Jana 3:18-20).<br /></span></p>
<p><span><br /></span><span><span style="color: #0000ff;">&bdquo;Jeśli tylko wytrwacie w wierze, ugruntowani i stali, i nie zachwiejecie się w nadziei, opartej na&nbsp;<strong>ewangelii</strong>, kt&oacute;rą usłyszeliście, kt&oacute;ra jest&nbsp;<strong>zwiastowana wszelkiemu stworzeniu pod niebem</strong>, a kt&oacute;rej ja, Paweł, zostałem sługą... abym w pełni&nbsp;<strong>rozgłosił&nbsp;</strong>Słowo Boże&rdquo;</span></span><span>&nbsp;(Kolosan 1:23, 25).</span><span>&nbsp;<br /><br /></span><span><span style="color: #0000ff;">&bdquo;</span></span><span><span style="color: #0000ff;">I stanie się w owym dniu, że&nbsp;<strong>zatrąbi wielka trąba i przyjdą zaginieni</strong>&nbsp;w ziemi asyryjskiej i rozproszeni w ziemi egipskiej, i będą oddawali pokłon Panu na świętej g&oacute;rze w Jeruzalemie&rdquo;</span></span><span>&nbsp;(Izajasza 27:12-13, por.&nbsp;</span><span>Psalm 98:4-8,</span><span>&nbsp;</span>150:3).<span>&nbsp;</span><span>&nbsp;<br /><br /></span><span><strong><span style="color: #800000;">6. Święto Przebłagania (Pojednania - 10 Tiszri).<br /></span></strong></span><span><strong><span style="color: #0000ff;">Pojednanie z Bogiem poprzez Chrystusa.</span></strong></span>&nbsp;<br /><br />Raz w roku (3 Mojżesza 23:27)&nbsp;kapłan z rodu Lewiego wchodził do miejsca<span>&nbsp;</span><strong>Najświętszego</strong>, aby modlić się za lud<span>&nbsp;</span><span style="color: #000000;">(3 Mojżesza 16:29-32, por.<span>&nbsp;</span></span>23:26-32<span style="color: #000000;">).</span>&nbsp;<br /><br />O Jehoszua napisano:<br /><span style="color: #0000ff;">&bdquo;Tak i Chrystus<span>&nbsp;</span></span><strong><span style="color: #0000ff;">nie sam sobie nadał godność arcykapłana, lecz uczynił to Ten, kt&oacute;ry do niego powiedział: Jesteś moim Synem</span></strong><span style="color: #0000ff;">, dzisiaj zrodziłem ciebie; jak i na innym miejscu m&oacute;wi: Tyś kapłanem na wieki według porządku Melchisedeka.&rdquo;</span><span>&nbsp;</span>(Hebrajczyk&oacute;w 5:5-6).&nbsp;<br /><br /><span><span style="color: #0000ff;">&bdquo;<strong>U</strong></span></span><span><span style="color: #0000ff;"><strong>czynił to bowiem</strong>&nbsp;<strong>raz na zawsze</strong>, gdy ofiarował samego siebie.&rdquo;&nbsp;</span></span><span style="color: #000000;">(Hebrajczyk&oacute;w 7:23-27).</span><span style="color: #000000;">&nbsp;<br /><br /></span>Święto Pojednania symbolizowało dzieło pojednania nas z Bogiem, poprzez krew Jego Syna.<br /><br />Zanim Chrystus wstąpił do Ojca powiedział uczniom, że będąc u Ojca, nie będzie prosił za nimi, gdyż po złożeniu ofiary przebłagalnej - nie ma już takiej potrzeby - Ojcowska miłość Boga ogarnia wszystkie Jego dzieci.<br /><span><span style="color: #0000ff;">&bdquo;</span></span><span style="color: #0000ff;">Owego dnia w imieniu moim prosić będziecie, a nie m&oacute;wię wam, że Ja prosić będę Ojca za was; (27) albowiem sam Ojciec miłuje was, dlatego że wyście mnie umiłowali i uwierzyli, że Ja od Boga wyszedłem&rdquo;</span><span>&nbsp;</span>(Jana 16:26-27).&nbsp;<br /><br /><span>Teraz podczas wieku Łaski, kiedy Chrystus zgładził nasze grzechy i pojednał nas z Bogiem, r&oacute;wnież my, kt&oacute;rzy wierzymy Ewangelii i &bdquo;pierzemy swe szaty w krwi Baranka&rdquo;, dla kt&oacute;rych światłem jest Słowo Boże i posłuszeństwo Synowi, a nie tradycja i nauki ludzkie &ndash; MAMY WSTĘP DO MIEJSCA NAJŚWIĘTSZEGO (miejsca najświętsze &ndash; gr. &bdquo;<span style="color: #800000;">hagion</span>&rdquo; - symbol obecności Boga) w &bdquo;<span style="color: #0000ff;">duchu i prawdzie</span>&rdquo;, czego oznaką i symbolem było rozdarcie zasłony w Świątyni Jeruzalemskiej</span><span>&nbsp;(Marka 15:38, por. Jana 19:30).</span><span>&nbsp;<br /><br />Dlatego&nbsp;</span><span><span style="color: #0000ff;">&bdquo;mając, więc, bracia, ufność, iż przez krew Jezusa&nbsp;<strong>mamy wstęp do świątyni</strong>&nbsp;</span></span><span>(<span style="color: #800000;">hagion&nbsp;</span>&ndash; najświętsze &ndash; bliskość Boga)<span style="color: #0000ff;">&nbsp;(20)&nbsp;<strong>drogą nową i żywą</strong>, kt&oacute;rą otworzył dla nas poprzez zasłonę, to jest przez ciało swoje, (21) oraz kapłana wielkiego nad domem Bożym, (22) wejdźmy na nią ze szczerym sercem, w pełni wiary, oczyszczeni w sercach od złego sumienia i obmyci na ciele wodą czystą&rdquo;&nbsp;&nbsp;</span></span><span>(Hebrajczyk&oacute;w 10:19-22, por. Hebrajczyk&oacute;w 9:3 - &bdquo;<span style="color: #800000;">hagion</span>&rdquo;).<br /></span></p>
<p><span><br />Stan &bdquo;nieprzyjaźni&rdquo; istniejący między Bogiem, a ludźmi został zobrazowany w urządzeniu ziemskiej świątyni, gdzie pierwszy przedział &ndash; &bdquo;miejsce święte&rdquo; symbolizujące lud Boży, oddzielone było od drugiego przedziału &ndash; &bdquo;miejsca najświętszego&rdquo; symbolizującego Boga - ZASŁONĄ &ndash; symbolizującą Chrystusa.<br /><br /></span></p>
<p><span>Podział ten utrzymywał się przez cały rok, aż do dnia pojednania (10 Tiszri). Tylko w tym dniu na czas posługi najwyższego kapłana zasłona nie dzieliła świątyni. W dniu pojednania zasłona dzieląca miejsce &bdquo;święte&rdquo; i &bdquo;najświętsze&rdquo; traciła swe znaczenie, gdyż w&oacute;wczas grzech, jako przyczyna podziału był w &bdquo;symbolu&rdquo; gładzony!<br /><br /></span><span>Symbolika starotestamentowego dnia pojednania wiernie obrazowała rzeczywiste pojednanie miedzy Bogiem, a człowiekiem, kt&oacute;re dokonało się w pełni całkowicie poprzez śmierć Jehoszua na Golgocie (Hebrajczyk&oacute;w 10:20, Mateusza 27:50-51, Kolosan 1:19-22, 2 Koryntian 5:21, 1 Piotra 2:24).</span><span>&nbsp;<br /><br /></span><span>&bdquo;<strong>Droga nowa i żywa</strong>&rdquo;, to wiara, posłuszeństwo i naśladowanie Syna we wszystkim.<br /></span><span><span style="color: #0000ff;">&bdquo;Odpowiedział mu Jezus:&nbsp;Ja jestem droga&nbsp;i prawda, i żywot, nikt nie przychodzi do Ojca, tylko przeze mnie.&rdquo;</span></span><span>&nbsp;(Jana 14:6).</span><span>&nbsp;<br /></span><span><br />&bdquo;<strong>Świątynię Bożą</strong>&rdquo;&nbsp;tworzy nasz B&oacute;g (Ezechiela 11:16, Objawienie 21:22), Pan Jehoszua Chrystus (Jana 2:21, Hebrajczyk&oacute;w 9:11, Objawienie 21:22) oraz lud Boży (1 Koryntian 3:16-17, 6:19-20, 2 Koryntian 6:16-18, Efezjan 2:19-22)&nbsp;- żywe kamienie, budujące się na&nbsp;<span style="color: #0000ff;">&bdquo;mieszkanie Boże w Duchu&rdquo;&nbsp;</span>(Efezjan 2:20-22).&nbsp;<br /><br />Wszyscy mamy być jedno - dlatego duchowa budowla - Świątynia Boża składa się z Boga, Syna, i nas&nbsp;(Jana 17:21-23).&nbsp;<br /></span><span><br /></span>Cudowne<span>&nbsp;</span><strong>dzieło pojednania dokonało się całkowicie</strong><span>&nbsp;</span>i każdy kto usłyszy<span>&nbsp;</span><span style="color: #0000ff;">&bdquo;<strong>dobrą nowinę o pokoju</strong><span>&nbsp;</span>przez Jezusa Chrystusa&rdquo;</span><span>&nbsp;</span>(Dzieje 10:36) i ją przyjmie zostaje pojednany z Bogiem.&nbsp;Po to Ojciec posłał Syna<span>&nbsp;</span><span style="color: #0000ff;">&bdquo;</span><span><span style="color: #0000ff;">żeby przez niego wszystko, co jest na ziemi i na niebie,&nbsp;<strong>pojedna</strong><strong>ło się z nim</strong>&nbsp;dzięki przywr&oacute;ceniu&nbsp;<strong>pokoju przez krew</strong>&nbsp;krzyża jego.&nbsp;</span></span><span><span style="color: #0000ff;">(21)</span></span><span><span style="color: #0000ff;">&nbsp;I was, kt&oacute;rzy niegdyś byliście mu obcymi i wrogo usposobionymi, a uczynki wasze złe były (22)</span></span><span>&nbsp;<strong><span style="color: #0000ff;">teraz&nbsp;pojednał</span></strong><span style="color: #0000ff;">&nbsp;w jego ziemskim ciele przez śmierć</span></span><span><span style="color: #0000ff;">&rdquo;</span></span><span>&nbsp;(Kolosan 1:20-23, 25).</span><br /><br />Pismo jednoznacznie głosi, że dzieło to jest W PEŁNI DOKONANE w przeciwieństwie do ludzkich organizacji, takich jak na przykład Adwentyści Dnia Si&oacute;dmego.<br />A przecież<span>&nbsp;</span><span style="color: #0000ff;">&bdquo;<span>Chrystus, raz ofiarowany, aby zgładzi</span></span><span style="color: #0000ff;">ć<span>&nbsp;</span></span><span style="color: #0000ff;">grzechy wielu, drugi raz uka</span><span style="color: #0000ff;">ż</span><span style="color: #0000ff;">e si</span><span style="color: #0000ff;">ę<span>&nbsp;</span></span><span style="color: #0000ff;">nie z powodu grzechu, lecz ku zbawieniu tym, kt&oacute;rzy Go oczekuj</span><span style="color: #0000ff;">ą</span><span style="color: #0000ff;">&rdquo;</span><strong><span style="color: #000000;"><span>&nbsp;</span></span></strong><span style="color: #000000;">(Hebrajczyk&oacute;w 9:28).<br /></span><br />Jehoszua na krzyżu zgładził grzechy ludu Bożego (1 Jana 3:5), a tym samym pojednał z Bogiem zar&oacute;wno wiernych, kt&oacute;rzy żyli w czasach Starego Przymierza (Hebrajczyk&oacute;w 9:15), jak i wierne dzieci Boże Nowego Przymierza (1 Jana 3:5, Hebrajczyk&oacute;w 9:26-28).&nbsp;<br /><br />W rozumieniu Biblii ubłaganie nie jest słowną prośbą i błaganiem, lecz polega na złożeniu przebłagalnej ofiary zdolnej zadośćuczynić Bożej<span>&nbsp;</span><strong>sprawiedliwości</strong>.&nbsp;<br /><br />Czyje grzechy nie zostały zgładzone na Golgocie, tego grzechy już nigdy zgładzone nie będą, gdyż nie ma innej ofiary za grzechy (Hebrajczyk&oacute;w 10:10-18, por. 10:26).<br />Dlatego, kto nie pojedna się z Bogiem za swego życia, już nigdy nie zostanie pojednany.&nbsp;<br /><br />Fakt, iż Jehoszua zgładził nasze grzechy, nie może nas także prowadzić do lekceważenia grzechu, bowiem każdy wierzący jest zobowiązany do:<br />- unikania grzechu (Hebrajczyk&oacute;w 10:26),<br />- uznania każdego popełnionego grzechu (1 Jana 1:8,10),<br />- wyznania każdego popełnionego grzechu (1 Jana 1:9),<br />- prowadzenia czystego życia w posłuszeństwie Słowu Syna (2 Koryntian 10:5-6) i bojaźni Bożej (1 Jana 3:6).<span style="color: #333333;"><br /><br /></span>Spełnienie tych warunk&oacute;w, poza oczywiście podstawowymi, jakimi jest przyjęcie świadectwa Ojca o Synu i Syna o Ojcu (Wiara) - decyduje czy B&oacute;g zgładził nasze grzechy w Jehoszua Chrystusie.<br /><br />Pismo m&oacute;wi, że Jehoszua grzechy &bdquo;wielu&rdquo; zgładził (Hebrajczyk&oacute;w 9:28) i krew przelał r&oacute;wnież &bdquo;za wielu&rdquo; (Mateusza 26:28).<span>&nbsp;</span>Dla &bdquo;wielu&rdquo;, gdyż niestety - nie wszyscy z tego drogocennego daru skorzystają!<br /><span><br /><span style="color: #0000ff;">&bdquo;</span><span style="color: #0000ff;">A wszystko to jest z Boga, kt&oacute;ry&nbsp;<strong>nas&nbsp;pojednał z sobą przez Chrystusa</strong>&nbsp;i poruczył nam służbę&nbsp;pojednania, ...</span><span style="color: #0000ff;">w miejsce Chrystusa prosimy:&nbsp;<strong>Pojedna</strong><strong>jcie się z Bogiem</strong>.&nbsp;</span><span style="color: #0000ff;">(21)</span><span style="color: #0000ff;">&nbsp;On tego, kt&oacute;ry nie znał grzechu, za nas grzechem uczynił, abyśmy w nim stali się sprawiedliwością Bożą.&rdquo;</span>&nbsp;(2 Koryntian 5:18).&nbsp;<br /><br /><span style="color: #0000ff;">&bdquo;Będąc nieprzyjaci&oacute;łmi,&nbsp;<strong>zostaliśmy&nbsp;pojednani z Bogiem przez śmierć Syna jego</strong>, tym bardziej, będąc&nbsp;<strong>pojedna</strong><strong>ni, dostąpimy zbawienia przez życie jego</strong>.&nbsp;</span><span style="color: #0000ff;">(11)</span><span style="color: #0000ff;">&nbsp;...<strong>teraz dostąpiliśmy&nbsp;pojednania</strong>.&rdquo;</span>&nbsp;(Rzymian 5:10-11).&nbsp;<br /><br /><span style="color: #000000;">Dzieło pojednania jest całkowite, kompletne i nic nie można do niego dodać&hellip;</span>&nbsp;<strong><span style="color: #800000;">&nbsp;<br /><br /></span></strong><strong><span style="color: #800000;">7. Święto Namiot&oacute;w (Szałas&oacute;w, Zbior&oacute;w - 15-22 Tiszri).<br /></span></strong><strong><span style="color: #0000ff;">Nasze pielgrzymowanie po ziemi, uwieńczone zabraniem do &bdquo;domu Ojca&rdquo;.<br /><br /></span></strong>Było to jedno z trzech świąt&nbsp;<strong>pielgrzymich</strong>&nbsp;(2 Mojżesza 23:14-17, 5 Mojżesza 16:16).<br />Myślę, że to święto poza swoim podstawowym znaczeniem&nbsp;zapowiadało także jedno inne wydarzenie. Sp&oacute;jrzmy.&nbsp;<br /><br /><strong>1.</strong><br />To święto symbolizuje nasze obecne pielgrzymowanie na tej ziemi:<br /><span style="color: #0000ff;">&bdquo;Wszyscy oni poumierali w wierze, nie otrzymawszy tego, co głosiły obietnice, lecz ujrzeli i powitali je z dala; wyznali też, że są gośćmi i&nbsp;<strong>pielgrzymami</strong>&nbsp;na ziemi.&rdquo;&nbsp;</span>(Hebrajczyk&oacute;w 11:13).&nbsp;<br /><br /><span style="color: #0000ff;">&bdquo;Wiemy bowiem, że jeśli ten&nbsp;<strong>namiot</strong>, kt&oacute;ry jest naszym ziemskim mieszkaniem, się rozpadnie, mamy budowlę od Boga, dom w niebie, nie rękoma zbudowany, wieczny&rdquo;</span>&nbsp;(2 Koryntian 5:1-2).&nbsp;<br /><br /><span style="color: #0000ff;">&bdquo;Umiłowani, napominam was, abyście jako&nbsp;<strong>pielgrzymi i wychodźcy</strong>&nbsp;wstrzymywali się od cielesnych pożądliwości&rdquo;</span>&nbsp;(1 Piotra 2:11, por.&nbsp;Filipian 1:20).&nbsp;<br /><br /><span style="color: #0000ff;">&bdquo;A jeśli wzywacie jako Ojca tego, kt&oacute;ry bez względu na osobę sądzi każdego według uczynk&oacute;w jego, żyjcie w bojaźni przez czas&nbsp;<strong>pielgrzymowania</strong>&nbsp;waszego</span>&rdquo; (1 Piot.1:17).&nbsp;<br /><br /><span style="color: #0000ff;">&bdquo;Wszyscy pozostali ze wszystkich narod&oacute;w, kt&oacute;re wystąpiły zbrojnie przeciwko Jeruzalemowi, będą corocznie pielgrzymowali, aby oddać pokłon kr&oacute;lowi, Panu Zastęp&oacute;w, i obchodzić Święto Szałas&oacute;w.&rdquo;&nbsp;</span>(Zachariasza 14:16).&nbsp;<br /><br />Święto to było niezwykle&nbsp;<strong>radosnym świętem</strong>,&nbsp;czasem wesela i radości &ndash; stało się to naszym udziałem dziś, w tym doczesnym życiu,&nbsp;kiedy to B&oacute;g&nbsp;hojnie błogosławi Swoim dzieciom przez wzmacnianie ich wiary, rozlewanie miłości, nadziei i radości oraz pokoju Chrystusowego w ich sercach i umysłach.<br /><span style="color: #0000ff;">&bdquo;Pok&oacute;j zostawiam&nbsp;wam, m&oacute;j pok&oacute;j daję wam; nie jak świat daje, Ja wam daję. Niech się nie trwoży serce wasze i niech się nie lęka.&rdquo;</span>&nbsp;(Jana 14:27).&nbsp;<br /><br /><span style="color: #0000ff;">&bdquo;A w sercach waszych niech rządzi pok&oacute;j Chrystusowy, do kt&oacute;rego też powołani jesteście w jednym ciele; a bądźcie wdzięczni.&rdquo;</span>&nbsp;(Kolosan 3:15).&nbsp;<br /><br />B&oacute;g przepełnia serca cudowną nadzieją, radością i wdzięcznością&nbsp;(Filipian 4:4,&nbsp;1 Piotra 4:13).&nbsp;<br /><span style="color: #0000ff;">&bdquo;Albowiem Kr&oacute;lestwo Boże, to nie pokarm i nap&oacute;j, lecz sprawiedliwość i&nbsp;<strong>pok&oacute;j, i&nbsp;radość</strong>&nbsp;w Duchu Świętym&rdquo;</span>&nbsp;(Rzymian 14:17, por. 1 Koryntian 13:13).&nbsp;<br /><br /><strong>2.</strong><br /><span style="color: #000000;">Wiele przemawia także za tym, że Jehoszua, jako Syn Człowieczy urodził się także podczas tego święta.&nbsp;</span><span style="color: #000000;">&nbsp;<br /><br /></span>W trakcie Jego narodzin Jeruzalem było przepełnione z powodu właśnie tego święta, będącego świętem pielgrzymowania i mieszkania w namiotach przez siedem dni (3 Mojżesza 23:42-43).<span style="color: #000000;">&nbsp;Dlatego tłumy Izraelit&oacute;w przybywały w&oacute;wczas do świątyni jerozolimskiej i mieszkały, gdzie się dało, często w szałasach budowanych na ulicach Jerozolimy aż po Betlejem.&nbsp;</span><span style="color: #000000;">Wyjaśnia to, dlaczego Betlejem było tak przepełnione, że J&oacute;zef nie m&oacute;gł znaleźć noclegu dla ciężarnej Marii. Stajenka, w kt&oacute;rej narodził się Syn Człowieczy była zapewne jednym z tymczasowych szałas&oacute;w, jakie stawiano w czasie tego święta&hellip;</span><span style="color: #000000;">&nbsp;<br /><br /></span><span style="color: #000000;">Apostoł Jan nawiązał do tego święta na początku swojej ewangelii:<br /></span><span style="color: #0000ff;">&bdquo;A Słowo stało się ciałem i zamieszkało wśr&oacute;d nas&rdquo;.</span><span style="color: #000000;">&nbsp;(Jana 1:14).</span><span style="color: #000000;">&nbsp;<br /><br /></span><span style="color: #000000;">Jako &bdquo;</span><span style="color: #0000ff;">zamieszkało</span><span style="color: #000000;">&rdquo; użyto tutaj greckiego słowa &bdquo;</span><span style="color: #800000;">skenoo</span><span style="color: #000000;">&rdquo;, kt&oacute;re oznacza dosłownie:&nbsp;</span>&bdquo;Żyć, mieszkać pod namiotami, rozbić namiot&rdquo;.<span style="color: #000000;">&nbsp;<br /><br />Dosłowny - i</span>nterlinearny przekład oddaje słowa z Jana 1:14 w ten spos&oacute;b:<br /><span style="color: #0000ff;">&bdquo;I słowo ciałem stało się i&nbsp;<strong>rozbiło namiot wśr&oacute;d nas</strong>, i ujrzeliśmy chwałę jego, chwałę jako jednorodzonego od Ojca, pełen łaski i prawdy&rdquo;</span>.&nbsp;<br /><br />Apostoł Jan wyraźnie wskazuje, że Chrystus narodził się właśnie w okresie tego święta.&nbsp;Była to aluzja do obchod&oacute;w święta, kt&oacute;rego symbolika zapowiadała narodziny Mesjasza, (wrzesień/październik 5 rok p.n.e.), kt&oacute;ry przyszedł na świat w jednym z szałas&oacute;w Betlejemskich.&nbsp;<br /><br /><span style="color: #000000;">Miesiąc pierwszy w kalendarzu żydowskim to przełom naszego marca i kwietnia, tak, więc miesiąc si&oacute;dmy to przełom naszego września i października.</span><span style="color: #000000;">&nbsp;<br /><br /></span>Z Biblii wiemy, że nasz Pan narodził się we wrześniu/październiku, gdyż Ewangelie podają, że gdy Maria poczęła - Elżbieta była w sz&oacute;stym miesiącu ciąży, a poczęła podczas usługiwania w świątyni Jeruzalemskiej jej męża Zachariasza ze zmiany kapłańskiej Abiasza (Łukasza 1:5-8, 24-27). Kapłani natomiast byli podzielenia na 24 zmiany. Każdy oddział służył w&nbsp;świątyni jeden tydzień, rozpoczynając swoją służbę i&nbsp;kończąc w&nbsp;szabat.&nbsp;Oddział Abiasza był &oacute;smy z&nbsp;kolei (1 Kronik 24:5, 10; 2 Mojżesza 29:30, 2 Kronik 23:8).&nbsp;<br /><br />Pierwsza zmiana usługiwała począwszy od miesiąca Nisan (marzec/kwiecień).&nbsp;Jedynie w święta wszystkie zmiany usługiwały razem. Z tego wynika, że zmiana Abiasza usługiwała pod koniec czerwca. Wtedy jego żona poczęła.<br /><br />Skoro Elżbieta zaszła w ciążę w czerwcu, to znaczy, że sz&oacute;sty miesiąc jej ciąży przypadł na grudzień, a zatem Maria poczęła w grudniu, a z czego wynika, że urodziła Jehoszua na przełomie września i października, w miesiącu nazywanym Tiszri. Właśnie w połowie tego miesiąca Żydzi obchodzili Święto Szałas&oacute;w.&nbsp;<br />To Święto było&nbsp;<strong>ostatnie</strong>&nbsp;-&nbsp;<strong>zamykało</strong>&nbsp;cykl rocznych świąt w Izraelu.<br /><span style="color: #0000ff;">&bdquo;Oto&nbsp;<strong>przyjdę wkr&oacute;tce</strong>, a zapłata moja jest ze mną, by oddać każdemu według jego uczynku. (13) Ja jestem&nbsp;alfa<strong>&nbsp;</strong>i omega,&nbsp;<strong>pierwszy i ostatni</strong>,&nbsp;<strong>początek i koniec</strong>.&rdquo;</span>&nbsp;(Objawienie 22:13).&nbsp;<br /><br />Święto to nosi r&oacute;wnież nazwę&nbsp;<strong>Święta Zbior&oacute;w</strong>, bowiem wieńczy ono&nbsp;<strong>ostatni w roku zbi&oacute;r plon&oacute;w</strong>&nbsp;(2 Mojżesza 34:22, 2 Mojżesza 23:16).<br />Wiemy, że w symbolice biblijnej żniwa pszenicy oznaczają r&oacute;wnież czas powrotu Pana&nbsp;(Mateusza 13:29-30, 38-40).&nbsp;<br />Dzieci Boże (pszenica), kt&oacute;re wytrwały w wierze, miłości i czystości do końca swojej&nbsp;<strong>ziemskiej pielgrzymki</strong>&nbsp;podczas powrotu Pana zostaną zabrane do &bdquo;domu Ojca&rdquo; (Jana 14:2-3).&nbsp;<br />Obyśmy okazali się pszenicą&hellip;&nbsp;&nbsp;<br /><br /><strong><span style="color: #800000;">Szabat (sobota).<br /></span></strong><strong><span style="color: #0000ff;">Odpoczniecie i wolność&nbsp;w Chrystusie.</span></strong><strong><span style="color: #0000ff;">&nbsp;<br /><br /></span></strong><span style="color: #0000ff;">&bdquo;Pamiętaj, że&nbsp;<strong>byłeś niewolnikiem</strong>&nbsp;w ziemi egipskiej i że Pan, tw&oacute;j B&oacute;g, wyprowadził cię stamtąd ręką możną i ramieniem wyciągniętym.&nbsp;<strong>Dlatego rozkazał ci Pan, tw&oacute;j B&oacute;g, abyś obchodził dzień sabatu</strong>&rdquo;</span>&nbsp;(5 Mojżesza 5:15).&nbsp;<br /><br />Wyjście z Egiptu &ndash; z domu niewoli, ucieczka od ciemiężycieli, odzyskanie wolności - w szerszym pojęciu i proroczej perspektywie wskazuje na wyjście z niewoli grzechu, kłamstw i ucisk&oacute;w tego świata.<br /><span style="color: #0000ff;">&bdquo;</span><span style="color: #0000ff;">M&oacute;wił więc Jezus do Żyd&oacute;w, kt&oacute;rzy uwierzyli w Niego:&nbsp;<strong>Jeżeli wytrwacie w słowie moim</strong>, prawdziwie uczniami moimi będziecie (32) i poznacie prawdę, a&nbsp;<strong>prawda was wyswobodzi</strong>. (33) Odpowiedzieli mu: Jesteśmy potomstwem Abrahama i nigdy nie byliśmy u nikogo w niewoli. Jakże możesz m&oacute;wić:&nbsp;<strong>Wyswobodzeni będziecie?</strong>&nbsp;(34) Jezus im odpowiedział: Zaprawdę, zaprawdę, powiadam wam, każdy, kto grzeszy, jest&nbsp;<strong>niewolnikiem grzechu</strong>. (35) A niewolnik nie pozostaje w domu na zawsze, lecz syn pozostaje na zawsze. (36) Jeśli więc&nbsp;<strong>Syn was wyswobodzi, prawdziwie wolnymi będziecie</strong>.&rdquo;</span>&nbsp;(Jana 8:31-36).&nbsp;<br /><br />Wejście do ziemi obiecanej obrazuje wejście do Kr&oacute;lestwa Bożego, do odpocznienia w Chrystusie, dzięki posiadaniu wiary w Niego oraz nabraniu Jego wiary.<br /><span style="color: #0000ff;">&bdquo;P&oacute;jdźcie do mnie&nbsp;wszyscy, kt&oacute;rzy jesteście spracowani i obciążeni, a Ja wam&nbsp;<strong>dam ukojenie</strong>.&rdquo;</span>&nbsp;(Mateusza 11:28-29).&nbsp;<br /><br />Dlatego Apostoł Paweł pisze:<br /><span style="color: #0000ff;">&bdquo;Albowiem do&nbsp;<strong>odpocznienia</strong><strong>&nbsp;wchodzimy my</strong>, kt&oacute;rzy&nbsp;<strong>uwierzyliśmy&nbsp;</strong>(8)&nbsp;Gdyby bowiem Jozue wprowadził ich do odpoczynku, nie m&oacute;wiłby potem&nbsp;<strong>o innym dniu</strong>. (9)&nbsp;A zatem&nbsp;pozostaje&nbsp;<strong>odpoczynek szabatu&nbsp;</strong>(sabbatismos)&nbsp;dla ludu Bożego&rdquo;</span>&nbsp;(Hebrajczyk&oacute;w 4:3).<br /><br /><span style="color: #0000ff;">&bdquo;Ponadto rzekł im: Szabat jest ustanowiony dla człowieka, a nie człowiek dla szabatu.&nbsp;</span><span style="color: #0000ff;">(28) Tak więc Syn Człowieczy jest<strong>&nbsp;Panem r&oacute;wnież i szabatu</strong>.&rdquo;</span>&nbsp;(Marka 2:27-28).&nbsp;<br /><br />Jasne i proste. W Panu R&Oacute;WNIEŻ i SZABAT znalazł swoje wypełnienie.<br />Jeżeli chcesz ODPOCZĄĆ, to literalne cotygodniowe zachowywanie szabatu ci nie pomoże &ndash; idź do Pana (nie do Mojżesza), słuchaj Go i naśladuj&nbsp;(Mateusza 11:28). Bądź Mu posłuszny,&nbsp;gdyż właśnie taka jest wola Boga względem sług Nowego Przymierza.&nbsp;<br /><span style="color: #0000ff;">&bdquo;Zawsze ich zwodzi serce; nie poznali też oni dr&oacute;g moich,&nbsp;(11)&nbsp;tak iż przysiągłem w gniewie moim:&nbsp;<strong>Nie wejdą do&nbsp;odpocznienia</strong>&nbsp;mego. A komu to przysiągł, że nie wejdą do&nbsp;odpocznienia&nbsp;jego, jeśli nie tym, kt&oacute;rzy byli&nbsp;<strong>nieposłuszni</strong>?&nbsp;(19)&nbsp;Widzimy więc, że nie mogli wejść z powodu niewiary.</span>&nbsp;(Hebrajczyk&oacute;w 3:10, 18, por. 1 Samuela 15:22-23).&nbsp;<br /><br /><span style="color: #0000ff;">&bdquo;A zatem&nbsp;pozostaje&nbsp;<strong>odpoczynek szabatu&nbsp;</strong>(sabbatismos)&nbsp;dla ludu Bożego&nbsp;(10)&nbsp;<strong>kto bowiem wszedł do odpocznienia jego, ten sam odpoczął od dzieł swoich, jak B&oacute;g od swoich.</strong>&nbsp;(11)&nbsp;</span><span style="color: #0000ff;">Starajmy się tedy usilnie&nbsp;<strong>wejść do owego odpocznienia</strong></span><span style="color: #0000ff;">, aby nikt nie upadł, idąc za tym przykładem&nbsp;<strong>nieposłuszeństwa</strong>.&rdquo;</span> (Hebrajczyk&oacute;w 4:9-11). <br /><br />Pojawił się na ziemi człowiek, kt&oacute;ry stworzył największe Kr&oacute;lestwo w historii ludzkości, uwolnił z niewoli ogromną rzeszę ludzi, jest Kr&oacute;lem, Żywym Pasterzem.&nbsp;Uczynił to w naszych sercach i duszach, nie pośr&oacute;d przemijającego prochu ziemi, pośr&oacute;d marności tej rzeczywistości materialnej, ani &bdquo;nędznych żywioł&oacute;w&rdquo; tego świata.&nbsp;Pokonał zniewolenie w naszych sercach, wyzwolił nas z niewoli strachu i zwątpienia.<br /><br />Dzięki Niemu możemy wejść do &bdquo;Odpocznienia Bożego&rdquo;, kt&oacute;re trwa codziennie, w każdej minucie - nie tylko w sobotę.<span style="color: #0000ff;">&nbsp;<br /></span><span style="color: #0000ff;">&bdquo;Staliśmy się bowiem wsp&oacute;łuczestnikami Chrystusa&rdquo;</span>&nbsp;(Hebrajczyk&oacute;w 3:14).&nbsp;<br /><br />&bdquo;<span style="color: #0000ff;">Usprawiedliwieni tedy z wiary,&nbsp;pok&oacute;j&nbsp;mamy z Bogiem przez Pana naszego, Jezusa Chrystusa&rdquo;</span>&nbsp;(Rzymian 5:1).&nbsp;<br /><br />Dziecko Boże nie musi przestrzegać literalnej soboty, gdyż trwa w prawdziwym odpocznieniu &ndash; Chrystusie, a tym samym przestrzega przykazania &bdquo;sabatu&rdquo; w jego rzeczywistej formie i postaci, a nie tylko sobotnim cieniu.Zgadza się to r&oacute;wnież z tym, o czym prorokował Izajasz&nbsp;(Izajasza 56:3-7).&nbsp;<br /><br />Dlatego też&nbsp;<span style="color: #0000ff;">&bdquo;niechże was tedy nikt nie sądzi z powodu pokarmu i napoju albo z powodu święta lub nowiu księżyca bądź szabatu.&rdquo;<strong>&nbsp;</strong></span>(Kolosan 2:16).&nbsp;<strong>&nbsp;<br /><br /></strong><strong>Podsumowanie.</strong><strong>&nbsp;<br /><br /></strong>W świetle fakt&oacute;w biblijnych, starożytne święta hebrajskie były symbolicznymi proroctwami wskazującymi na ważne wydarzenia w odkupieńczym dziele Chrystusa i erze chrześcijańskiej.<br /><span style="color: #000000;">Od czas&oacute;w Nowego Przymierza musimy się wpatrywać w słowa żywota, słuchając Syna we wszystkim.<br /></span><span style="color: #0000ff;">&bdquo;</span><strong><span style="color: #0000ff;">Do czas&oacute;w Jana był zakon i&nbsp;prorocy</span></strong><span style="color: #0000ff;">, od tego czasu jest zwiastowane Kr&oacute;lestwo Boże&rdquo;&nbsp;</span>(Łukasza 16:16).&nbsp;<br /><br /><span style="color: #000000;">Stary Testament kierował wzrok na nadchodzącego Chrystusa -&nbsp;</span>Syna Bożego, w kt&oacute;rym wszystkie proroctwa, symbole i&nbsp;<strong>ŚWIĘTA cudownie znalazły swoje wypełnienie</strong>.&nbsp;<br />&bdquo;Chwałą Bożą jest rzecz ukryć, a chwałą kr&oacute;l&oacute;w rzecz zbadać&rdquo;&nbsp;(Przysł&oacute;w 25:24).&nbsp;<br /><br /><br />Łaska Wam i pok&oacute;j od Boga Ojca naszego i Pana Jehoszua.</span></p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=79" style="text-decoration: none;">https://jehoszua.ddv.pl/readarticle.php?article_id=79</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883846&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z24fafc6272z</p>
</div>
</body>
