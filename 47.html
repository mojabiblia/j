<html lang="pl-PL">
<head>
<meta charset="UTF-8" />
<title>Rozdział 13 (cz.2)</title>

<meta name="description" content="Rozdział 13 (cz.2) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<meta property="og:locale" content="pl_PL" />
<meta property="og:type" content="website" />
<meta property="og:title" content="Rozdział 13 (cz.2)" />
<meta property="og:description" content="Rozdział 13 (cz.2) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Rozdział 13 (cz.2)</h1>
</div>

<p><span><span><em>CZĘŚĆ 2, ciąg dalszy&nbsp;Rozdziału 13<br /><br /></em><span style="color: #ff6600;">&bdquo;Mały R&oacute;g&rdquo;.</span></span></span><span><span><strong><span style="color: #ff6600;">&nbsp;</span><br /><br /></strong></span></span><span>Prorok Daniel r&oacute;wnież ukazuje Bestię z 13 rozdziału księgi Objawienia pod symbolem &bdquo;</span><span><span style="color: #0000ff;">Małego Rogu</span></span><span>&rdquo;, kt&oacute;ry podaje się za moc Bożą, lecz naucza ludzkich tradycji, dokonuje zmiany w czasie wyznaczonym w Prawie Bożym i odwraca uwagę ludzi od prawdy, kierując ją na własną, ziemską liturgię.</span><span><span>&nbsp;<br /><br /></span></span><span>Przyjrzyjmy się charakterystyce tej mocy, o kt&oacute;rej piszą Daniel, Paweł i Jan.<br /></span><span>&nbsp;<br /></span><span><span style="color: #0000ff;">&bdquo;I będzie m&oacute;wił zuchwałe słowa przeciwko Najwyższemu&rdquo;&nbsp;</span></span><span><span>(Daniela 7:25).</span></span><span><span>&nbsp;<br /><br /></span></span><span><span>&bdquo;</span></span><span><span style="color: #0000ff;">objawi się człowiek niegodziwości, syn zatracenia, (4) przeciwnik, kt&oacute;ry wynosi się ponad wszystko, co się zwie Bogiem lub jest przedmiotem boskiej czci, a nawet zasiądzie w świątyni Bożej, podając się za Boga.&rdquo;<strong>&nbsp;</strong></span></span><span><span>(2 Tesaloniczan 2:3-4).</span></span><span>&nbsp;<br /><br /></span><span><span style="color: #0000ff;">&bdquo;a na głowach jego bluźniercze imiona.&nbsp;</span></span><span><span style="color: #0000ff;">(5)</span></span><span><span style="color: #0000ff;">&nbsp;I dano mu paszczę m&oacute;wiącą rzeczy wyniosłe i bluźniercze (6) I otworzyło paszczę swoją, by bluźnić przeciwko Bogu, bluźnić przeciwko imieniu jego i przybytkowi jego, przeciwko tym, kt&oacute;rzy mieszkają w niebie.&rdquo;&nbsp;</span></span><span><span>(13:1, 5, 6).</span></span><span>&nbsp;<br /><br /></span><span>Nie spos&oacute;b się nie zorientować i to bez żadnych wątpliwości, o kogo chodzi&hellip;</span><span><span style="color: #0000ff;">&nbsp;<br /><br /></span></span><span><span style="color: #0000ff;">&bdquo;A na głowach jego bluźniercze imiona&rdquo;,&nbsp;</span></span><span><span>to</span></span><span><span style="color: #0000ff;">&nbsp;</span></span><span><span>oczywiście aluzja do papieskich tytuł&oacute;w, na przykład:</span></span><span><span>&nbsp;<br /><br /></span></span><span><span>- &bdquo;</span></span><span><span style="color: #800000;">Ojciec Święty</span></span><span><span>&rdquo;,<br /></span></span><span><span>- &bdquo;</span></span><span><span style="color: #800000;">Namiestnik Chrystusa</span></span><span><span>&rdquo;,<br /></span></span><span><span>- &bdquo;</span></span><span><span style="color: #800000;">Najwyższy Kapłan</span></span><span><span>&nbsp;(Pontifex Maximus)&rdquo;,<br /></span></span><span><span>- &bdquo;</span></span><span><span style="color: #800000;">Zastępca Boga</span></span><span><span>&nbsp;(Vicarius Dei)&rdquo;,<br /></span></span><span><span>- &bdquo;</span></span><span><span style="color: #800000;">Zastępca Syna Bożego</span></span><span><span>&nbsp;(Vicarius Filii Dei)&rdquo;,<br /></span></span><span><span>- &bdquo;</span></span><span><span style="color: #800000;">Pan B&oacute;g na ziemi</span></span><span><span>&nbsp;(Dominus Deus noster papa)&rdquo;,<br /></span></span><span><span>- koronowaniu papieża potr&oacute;jną koroną (tiarą) jako kr&oacute;la nieba, ziemi i podziemia.&nbsp;</span></span><span><span>&nbsp;<br /><br /></span></span><span>Słowo</span><em><span><span>&nbsp;</span></span></em><span style="color: #800000;">ANTYCHRYST (grecki: Antichristo),</span><em><span><span>&nbsp;</span></span></em><span>znaczy &bdquo;</span><em><span style="color: #800000;">TEN, KT&Oacute;RY STAWIA SIĘ W MIEJSCE CHRYSTUSA</span></em><span>&rdquo;!<br /></span><span>Takie znaczenie ma r&oacute;wnież oficjalny papieski tytuł&nbsp;</span><span style="color: #800000;">&bdquo;Vicarius Filii Dei&rdquo;.<br /></span><span>Ujawnia to strategię szatana, kt&oacute;ra polega na stawianiu siebie w miejscu Chrystusa, aby skuteczniej walczyć przeciwko Niemu.</span><span>&nbsp;<br /><br /></span><span><span>Jednym ze znamion antychrysta są jego imiona, kolejnym liczne świadome oszustwa doktrynalne i błędne dogmaty wiary katolickiej, rażąco sprzeczne z Biblią, czego najjaskrawszym przykładem jest wiara w trzech bog&oacute;w, zmiana przykazań Bożych, składanie "Chrystusa w ofierze"&nbsp;oraz przyjęcie wierzeń pogańskiego pochodzenia (kult Marii, świętych, ich relikwii, posąg&oacute;w i obraz&oacute;w, nieśmiertelnej duszy, czyśćca i piekła). Lista jest naprawdę długa&hellip;</span></span><span>&nbsp;<br /><br /></span><span>Posłuchajmy tylko kilku bluźnierstw wydobywających się z &bdquo;paszczy&rdquo; zwierzęcia/małego rogu/syna zatracenia:</span><span><strong>&nbsp;<br /><br /></strong></span><span><strong>1.&nbsp;</strong></span><span><strong><span style="color: #800000;">&bdquo;Na tej ziemi zajmujemy miejsce Boga Wszechmocnego&rdquo;.&nbsp;</span></strong></span><span><span>(Encyklika</span></span><span>&nbsp;z 20 czerwca 1894, wypowiedź Leona XIII).</span><span><span style="color: #800000;">&nbsp;<br /><br /></span></span><span><strong><span>2.&nbsp;</span></strong></span><span style="color: #800000;">&bdquo;Ty jesteś pasterzem, ty jesteś lekarzem, ty jesteś spowiednikiem, ty jesteś zarządcą i wreszcie<span>&nbsp;</span><strong>ty jesteś innym Bogiem na ziemi</strong>&rdquo;</span><span>. (Ch. Marcellus, mowa na Soborze Laterańskim sesja IV (1512) w Mansi SC, tom 32, kolekcja 761).</span><span>&nbsp;<br /><br /></span><span><strong>3.&nbsp;</strong></span><span><strong><span style="color: #800000;">&bdquo;Papież jest nie tylko reprezentantem Jezusa Chrystusa, ale samym Jezusem Chrystusem, ukrytym za zasłoną ciała.&rdquo;</span></strong></span><span><strong>&nbsp;</strong></span><span>(The Catholic National, lipiec 1895).</span><span>&nbsp;<br /><br /></span><span><strong>4.&nbsp;</strong></span><span><span style="color: #800000;">&bdquo;Ponadto ogłaszamy, stwierdzamy, definiujemy i m&oacute;wimy każdej ludzkiej istocie, że&nbsp;<strong>dla ich zbawienia konieczne jest całkowite poddanie kapłanowi rzymskiemu</strong>&nbsp;(Pontifex Romanum)&rdquo;.&nbsp;</span></span><span><span>(</span></span><span>Bulla Unam Sanctam, papież Bonifacy VIII).</span><span>&nbsp;<br /><br /></span><span><strong>5.&nbsp;</strong></span><span>Z podobnym stanowiskiem, jak wyżej, spotykamy się p&oacute;źniej w deklaracji Dominus Iesus z 2000 roku, kiedy kardynał Josef Ratzinger był jeszcze prefektem Kongregacji Nauki Wiary.<br /></span><span>Jak widać filozofia papieża Benedykta XVI wcale nie r&oacute;żni się od tej z czas&oacute;w średniowiecza.</span><span><span>&nbsp;<br /><br /></span></span><span><strong><span>6.&nbsp;</span></strong></span><span><span>Przypisywanie sobie pozycji najwyższego i nieomylnego nauczyciela z oświadczeniem:&nbsp;</span></span><span><span style="color: #800000;">&bdquo;Kości&oacute;ł rzymski nigdy nie pobłądził i po wszystkie czasy (&hellip;) w żaden błąd nie popadnie&rdquo;</span></span><span><span>&nbsp;(papież Grzegorz VII, bulla Dictatus Papae).</span></span><span><span>&nbsp;<br /><br /></span></span><span><strong><span>7.&nbsp;</span></strong></span><span><span>W roku 1870 ogłoszono dogmat o &bdquo;</span></span><span><span style="color: #800000;">nieomylności papieża</span></span><span><span>&rdquo;, choć B&oacute;g m&oacute;wi, że&nbsp;</span></span><span><span style="color: #0000ff;">&bdquo;nie ma człowieka, kt&oacute;ry by nie zgrzeszył&rdquo;</span></span><span>&nbsp;(1 Kr&oacute;lewska 8:46) oraz, że&nbsp;</span><span><span style="color: #0000ff;">&bdquo;Przeklęty mąż, kt&oacute;ry na człowieku polega i z ciała czyni swoje oparcie, a od Pana odwraca się jego serce!&rdquo;</span></span><span>&nbsp;(Jeremiasza 17:5).</span><span><span>&nbsp;<br /><br /></span></span><span><strong><span>8.&nbsp;</span></strong></span><span>Papież Klemens XI w 1717 roku, nazwał Nowy Testament Pisma Świętego &bdquo;</span><span><strong><span style="color: #800000;">szerzącą się zarazą&rdquo;</span></strong></span><span>&nbsp;!!!</span><span>&nbsp;<br /><br /></span><span><strong>9.&nbsp;</strong></span><span style="color: #800000;">&bdquo;Patrzcie, co bajka o Jezusie Chrystusie dla nas zrobiła&rdquo;.</span><span style="color: #000000;"><span>&nbsp;</span>(Papież Leon X).</span><span><span>&nbsp;</span></span><span><span>&nbsp;<br /><br /></span></span><span><span>W jakim momencie zaczyna &bdquo;</span></span><span><strong><span style="color: #0000ff;">bluźnić</span></strong></span><span><span style="color: #0000ff;">&nbsp;przeciwko imieniu jego i&nbsp;<strong>przybytkowi jego</strong></span></span><span><span style="color: #0000ff;">&rdquo;?</span></span><span><span>&nbsp;<br /><br /></span></span><span><span>Utrata znaczenia kapłaństwa świątynnego oraz świątyni starotestamentowej nastąpiła z chwilą śmierci Jehoszua&nbsp;</span></span><span><span style="color: #0000ff;">&bdquo;Wtedy&nbsp;zasłona&nbsp;świątyni rozdarła się na dwoje, od g&oacute;ry aż do dołu.&rdquo;&nbsp;</span></span><span><span>(Marka 15:38).</span></span><span><span>&nbsp;<br /></span></span><span><span>Od tego momentu symbol został spełniony. Chrystus staje się jedynym Arcykapłanem.&nbsp;</span></span><span><span style="color: #0000ff;">&bdquo;Jej to trzymamy się, jako kotwicy duszy, pewnej i mocnej, sięgającej aż poza zasłonę,&nbsp;</span></span><span><span style="color: #0000ff;">(20)</span></span><span><span style="color: #0000ff;">&nbsp;gdzie, jako poprzednik wszedł za nas Jezus, stawszy się&nbsp;<strong>arcykapłanem według</strong>&nbsp;porządku Melchisedeka na wieki.</span></span><span><span style="color: #0000ff;">(26)</span></span><span><span style="color: #0000ff;">&nbsp;Takiego to przystało nam mieć&nbsp;<strong>arcykapłana, świętego, niewinnego, nieskalanego, odłączonego od grzesznik&oacute;w i wywyższonego nad niebiosa</strong>;&nbsp;</span></span><span><span style="color: #0000ff;">(27)</span></span><span><span style="color: #0000ff;">&nbsp;<strong>kt&oacute;ry nie musi codziennie</strong>, jak inni arcykapłani, składać ofiar najpierw za własne grzechy, następnie za grzechy ludu; uczynił to, bowiem&nbsp;<strong>raz na zawsze, gdy ofiarował samego siebie</strong>.&rdquo;&nbsp;</span></span><span><span>(Hebrajczyk&oacute;w 6:19, 7:26-27).</span></span><span><span>&nbsp;<br /><br /></span></span><span><span>A zatem, w jakich okolicznościach &bdquo;chrześcijaństwo&rdquo; zaczyna bluźnić przeciwko przybytkowi?<br /></span></span><span><span style="color: #0000ff;">&bdquo;Gdyby zaś doskonałość była osiągalna przez kapłaństwo lewickie, a wszak w oparciu o nie otrzymał lud zakon, to, jaka jeszcze była potrzeba ustanawiać innego kapłana według porządku Melchisedeka, zamiast pozostać przy porządku Aarona?&rdquo;&nbsp;</span></span><span><span>(Hebrajczyk&oacute;w 7:11).</span></span><span><span>&nbsp;<br /><br /></span></span><span><span>Niewątpliwie jest to moment, w kt&oacute;rym przywraca się już nieobowiązujące kapłaństwo na ziemi i służbę ofiarniczą w postaci mszy, w kt&oacute;rej kapłan bluźni, twierdząc, że ma władzę w momencie ofiary mszalnej nawet nad Bogiem, w&oacute;wczas rodzi ponownie Jehoszua, a następnie ofiaruje go na ołtarzu. Chrystus w ten spos&oacute;b jest poniżony, zlekceważony, gdyż odrzuca się Jego jedną, w pełni wystarczającą i niepowtarzalną ofiarę z Golgoty, a w to miejsce wprowadza się własną ofiarę - mszalną.<br /><br /></span></span><span>W 787 roku na Soborze Nicejskim dochodzi do przyjęcia twierdzenia, że chleb i wino używane do Wieczerzy Pańskiej ulega przeistoczeniu.&nbsp;</span><span><span>Oto, jak śmiało bluźnią:<br /></span></span><span style="color: #800000;">&bdquo;sam B&oacute;g posłuszny wypowiedzianym przez kapłan&oacute;w słowom Hoc est corpus meum (To jest ciało moje) &mdash; zstępuje na ołtarz, przychodzi,<span>&nbsp;</span><strong>gdzie go zawołają</strong>,<span>&nbsp;</span><strong>ilekroć go zawołają</strong>,<span>&nbsp;</span><strong>oddając się w ich ręce, choćby byli jego nieprzyjaci&oacute;łmi</strong>. Gdy już przyjdzie,<span>&nbsp;</span><strong>pozostaje całkowicie w ich gestii; przesuwają Go z miejsca na miejsce, jak im się podoba, mogą też, jeśli sobie życzą, zamknąć Go w tabernakulum, zostawić na ołtarzu lub usunąć na zewnątrz kościoła, mogą też, jeśli tak postanowią, spożyć Jego ciało lub podać innym, jako pokarm&rdquo;.<span>&nbsp;</span></strong></span><span>(</span><span>Podręcznik dla duchownych katolickich, autorstwa kardynała Alfonsa de Ligurio).</span><span>&nbsp;<br /><br /></span><span>Mało tego:<br /></span><span style="color: #800000;">&bdquo;Otrzymaliście w tej chwili straszliwą</span><span style="color: #800000;"><span>&nbsp;</span>(!)<span>&nbsp;</span><span>władzę. To jest władza nie tylko nad szatanami, nie tylko nad znakami sakramentalnymi, ale przede wszystkim - nad samym Bogiem! Jesteście przecież&nbsp;<em>&bdquo;spirituales imperatores&rdquo;</em>, a jako tacy, macie władzę rozkazywać nawet samemu Bogu. On tego zapragnął, on tego od was chciał! Będziecie Mu rozkazywać, gdy na wasze słowa, zstępować będzie na ołtarze - B&oacute;g żywy, choć zakryty, lecz prawdziwy (&hellip;)&nbsp;</span></span><span style="color: #800000;">Kto na Was patrzy, widzi w Was Boga. Kto do Was się zbliża, nie szuka ludzkiego, ale Bożego. Prawdziwie:<span>&nbsp;</span><em>Sacerdos, alter Christus!</em><span>&nbsp;</span>Kapłan jest drugim Chrystusem<em>&rdquo;</em></span><em><span>&nbsp;</span></em><span>(Ateneum Kapłańskie, Zeszyt 2, IX-X 1960 r.).</span><span><span>&nbsp;<br /><br /></span></span><span><span>W 1 liście do Tymoteusza 2:5, czytamy:&nbsp;</span></span><span><span style="color: #0000ff;">&bdquo;Albowiem jeden jest B&oacute;g, jeden też pośrednik między Bogiem a ludźmi, człowiek Chrystus Jezus&rdquo;.</span></span><span><span style="color: #0000ff;">&nbsp;<br /><br /></span></span><span><span>Zobaczmy, jaki błąd popełniali wcześniej Izraelici, kiedy jeszcze ludzkie kapłaństwo było cieniem zapowiadającym Chrystusa, jako Jedynego Arcykapłana:<br /></span></span><span><span style="color: #0000ff;">&bdquo;Czy nie wypędziliście kapłan&oacute;w Pana, potomk&oacute;w Aarona, i Lewit&oacute;w, i nie narobiliście sobie kapłan&oacute;w jak ludy innych kraj&oacute;w, gdzie to każdy, kto przychodzi z młodym cielcem i z siedmioma baranami, aby go wyświęcono, zostaje kapłanem tych, kt&oacute;rzy nie są bogami!&rdquo;</span></span><span><span>&nbsp;</span></span><span><span>(2 Kr&oacute;lewska 13:9).&nbsp;</span></span><span><span>&nbsp;<br /><br /></span></span><span><span>Obecnie nie dość, że tamta historia się powtarza, to mało tego, Jednego kapłana i pośrednika fałszywe kościoły zastąpiły wieloma kapłanami, kt&oacute;rzy wbrew naukom Pisma Świętego rozgrzeszają, spowiadają, szastają imieniem Boga, wybaczają grzechy, a na dodatek "symbolicznie", choć twierdzą, że rzeczywiście i faktycznie - mordują Syna Bożego&nbsp;-&nbsp;<strong>BLUŹNIĄ BOGU I ZWODZĄ LUDZI!</strong>&nbsp;</span></span><span><span>&nbsp;<br /></span></span><span><span><br />Uzurpują sobie moc i władzę należące wyłącznie do Boga.</span></span><span><span>&nbsp;<br /></span></span><span style="color: #800000;">&bdquo;Najwyższą mocą kapłańskiej pozycji jest moc poświęcenia. Nie ma większego aktu ponad poświęcenie ciała Chrystusa. Jest to najważniejsza faza świętej służby, moc kapłana nieprzewyższana przez biskup&oacute;w, arcybiskup&oacute;w, kardynał&oacute;w czy Papieża.<span>&nbsp;</span></span><strong><span style="color: #800000;">W rzeczywistości jest r&oacute;wna mocy Jezusa Chrystusa</span></strong><span style="color: #800000;">.<span>&nbsp;</span><strong>Taka jest rola księdza, aby przemawiać głosem oraz autorytetem samego Boga&rdquo;.</strong></span><span style="color: #800000;">&nbsp;<br /><br /></span><span style="color: #800000;">&bdquo;Kiedy kapłan ogłasza wzniosłe słowa poświęcenia, sięga on do nieba,<span>&nbsp;</span><strong>przynosi Chrystusa na ziemię wprost z Jego tronu oraz umieszcza Go na ołtarzu aby Go ofiarować ponownie jako Ofiarę za grzechy ludzkie.</strong><span>&nbsp;</span></span><span style="color: #800000;">Ta moc przewyższa moc kr&oacute;li, monarch&oacute;w; jest większa od mocy świętych i anioł&oacute;w, większa od mocy Serafin&oacute;w i Cherubin&oacute;w. Rzeczywiście, moc ta jest większa od mocy Marii Dziewicy: na kr&oacute;tką chwilę Błogosławiona Dziewica była ludzkim istnieniem, przez kt&oacute;re Chrystus się nam ujawnił,<span>&nbsp;</span><strong>w każdym pojedynczym przypadku kapłan przynosi Chrystusa z Nieba na ziemię, oraz prezentuje Go jako wieczną Ofiarę za grzechy człowieka - nie jedynie raz, ale tysiące razy!</strong></span><strong><span>&nbsp;</span></strong><strong><span style="color: #ff0000;">Kiedy kapłan m&oacute;wi, Chrystus wieczny i wszechmocny B&oacute;g schyla Swoją głowę w pokornym posłuszeństwie do kapłańskiego nakazu.&rdquo;<span>&nbsp;</span></span></strong><span><span>(</span></span><span>katolicki teolog, Ojciec John&rsquo;a O&rsquo;Brian, z jego książki, &bdquo;Wiara dla milion&oacute;w&rdquo;).</span><span><span>&nbsp;<br /><br /></span></span><strong><span>To jest właśnie serce i dusza OKULTYZMU i MAGII.&nbsp;</span></strong><strong><span>To jest jawna służba w pałacach szatana&hellip;</span></strong><span><span>&nbsp;<br /><br /></span></span><span><span style="color: #0000ff;">&bdquo;Lecz gdy On złożył&nbsp;<strong>raz na zawsze ofiarę jedną za grzechy</strong>. Usiadł po prawicy Bożej. Albowiem&nbsp;<strong>jedną ofiarą</strong>&nbsp;uczynił na zawsze doskonałymi tych, kt&oacute;rzy są uświęceni</span></span><span><span>&rdquo;&nbsp;</span></span><span><span>(Hebrajczyk&oacute;w 10:12, 14).</span></span><span><span>&nbsp;<br /><br /></span></span><span>ODDAŁ SWE ŻYCIE JEDEN RAZ, NIE PO TO, ABY POWTARZAĆ SWOJE CIERPIENIA WIELOKROTNIE!<br /></span><span>Natomiast diabeł posługując się swymi sługami rozkoszuje się wyobrażając sobie, że MORDUJE Syna Bożego TYSIĄCE RAZY DZIENNIE. Udało mu się przekonać do czynienia tego miliony, miliony ludzi&hellip;</span><span>&nbsp;<br /><br /></span><span>Lecz ja wiem, że m&oacute;j Pan &ndash; Syn Boga Jedynego JUŻ NIE UMIERA, NIE CIERPI, NIKT NIE MA NAD NIM WŁADZY (poza Bogiem Ojcem) &ndash; M&oacute;j Pan żyje i panuje, jako Kr&oacute;l kr&oacute;l&oacute;w, siedząc po prawicy Swojego Boga i Ojca,&nbsp;</span><span style="color: #0000ff;">&bdquo;wiedząc, że zmartwychwzbudzony Chrystus<span>&nbsp;</span><strong>już nie umiera</strong>, śmierć nad nim już nie panuje.&rdquo;<span>&nbsp;</span></span><span>(Rzymian 6:9).<br /><br /></span><span><span style="color: #0000ff;">&bdquo;Będzie zamyślał odmienić czasy i zakon&rdquo;</span></span><span>. (Daniela 7:25).</span><span>&nbsp;<br /><br /></span><span>Około&nbsp;<strong>530 roku</strong>&nbsp;</span><span>Dionizy Mały, mnich ze Scytii,&nbsp;<strong>na polecenie Papieża Jana I,</strong>&nbsp;obliczył datę narodzin Chrystusa i zaproponował nowe odliczanie czasu. Dziś wiadomo, że obliczył ją błędnie - pomylił się o 5 lat.<br /></span></p>
<p><span>Nie to jest najważniejsze, lecz kolejna bardzo precyzyjna wskaz&oacute;wka od Boga, pozwalająca bez jakichkolwiek wątpliwości zidentyfikować &bdquo;</span><span style="color: #0000ff;">Mały r&oacute;g</span><span>&rdquo;, czyli&nbsp;<strong>PAPIESTWO!<br /></strong></span></p>
<p><span style="color: #800000;">&bdquo;Teolog i mnich, kt&oacute;ry na polecenie papieża Jana I obliczył, że Chrystus urodził się 25 grudnia roku 753 od założenia Rzymu. Od roku następującego po tej dacie (rok 1 n.e.) zaczął liczyć erę chrześcijańską, od jego imienia zwaną także erą dionizyjską.<span>&nbsp;</span><strong>Papież Jan I wprowadził ten nowy spos&oacute;b datowania</strong>, oparty na początku<span>&nbsp;</span><em>ery chrześcijaństwa</em>.&rdquo;<span>&nbsp;</span></span>(Wikipedia).&nbsp;<br /><br />Kolejny przykład to fakt zmiany kalendarza juliańskiego na gregoriański, bullą papieską (Inter gravissimas) wydaną przez papieża Grzegorza XIII (łac.<span>&nbsp;</span><em>Gregorius XIII</em><span>&nbsp;</span>&ndash; stąd nazwa kalendarza) w 1582 roku, kt&oacute;ry stanowił kontynuację zwyczaj&oacute;w starożytnego Rzymu.<span>&nbsp;</span>W państwie rzymskim kalendarzem opiekował się najwyższy kapłan &ndash;<span>&nbsp;</span><span>Pontifex Maximus</span>, kiedy wprowadzono kalendarz juliański (45 rok&ndash; Juliusz Cezar), następnie tytulaturę tę (<span>Pontifex Maximus)</span><span>&nbsp;</span>przejęli papieże.<span style="color: #800000;">&nbsp;</span><span>&nbsp;<br /><br /></span><span>Co do zmiany zakonu &ndash; przykazań Bożych, przez papiestwo, to chyba nie trzeba ich wymieniać, gdyż zajęłoby to kilka stron, natomiast wierzę, że nikt, kto choć &bdquo;liznął&rdquo; Słowo Boże i jest zdrowy na umyśle (w aspekcie duchowym) nie będzie miał, co do tego wątpliwości?</span><span>&nbsp;</span><span>Najjaskrawszym dowodem i największą zbrodnią jest zmiana najważniejszego przykazania:<br /></span><span><span style="color: #0000ff;">&bdquo;Kt&oacute;re przykazanie jest pierwsze ze wszystkich?&nbsp;</span></span><span><span style="color: #0000ff;">(29)</span></span><span><span style="color: #0000ff;">&nbsp;<strong>Jezus odpowiedział</strong>:&nbsp;Pierwsze przykazanie&nbsp;jest to: Słuchaj, Izraelu! Pan, B&oacute;g nasz, Pan&nbsp;<strong>jeden jest</strong>.&rdquo;&nbsp;</span></span><span><span>(Marka 12:28-29).</span></span><span><span>&nbsp;<br /><br /></span></span><span><span>JEDEN, A NIE TRZECH!!!</span></span><span><span>&nbsp;<br /><br /></span></span><span><span>Innym bezprecedensowym dowodem odstępstwa jest wręcz oszałamiające bałwochwalstwo, nigdy wcześniej niespotykane na taką skalę&hellip;<br /></span></span><span><span style="color: #0000ff;">&bdquo;Nie postawisz też sobie pomnika, kt&oacute;rego Pan, B&oacute;g tw&oacute;j nienawidzi.&rdquo;</span></span><span>&nbsp;(5 Mojżesza 16:21).</span><span>&nbsp;<br /><br /></span><span><span style="color: #0000ff;">&bdquo;Wysypują złoto z worka, a srebro ważą na szalach, wynajmują złotnika, aby z tego zrobił bożka, przed kt&oacute;rym się pochylają i kt&oacute;remu pokłon oddają. (7) Biorą go na ramiona, noszą go i stawiają na swoim miejscu, gdzie stoi i skąd się nie rusza, a gdy się woła do niego, nie odpowiada, nikogo nie może wyrwać z jego niedoli. (8) Pamiętajcie o tym i przyznajcie się do winy, weźcie to do serca,&nbsp;<strong>wy odstępcy</strong>!&nbsp;</span></span><span><span>(Izajasza&nbsp;</span></span><span>46:6-8).<br /></span>&nbsp;</p>
<p><span>Wszystko to jest dowodem odstępstwa kościoła rzymskiego od wiary,&nbsp;</span><span style="color: #0000ff;">kt&oacute;ra raz na zawsze została przekazana świętym&rdquo;</span><span>&nbsp;(Judy 1:3).<br /></span></p>
<p><span>&nbsp;</span></p>
<p><span>Gdy papieże twierdzą, że do zbawienia niezbędne są sakramenty, kt&oacute;rych podstawą jest gł&oacute;wnie Tradycja Kościoła, Jehoszua głosił coś zupełnie odwrotnego. Stwierdził:<br /></span></p>
<p><span style="color: #0000ff;">&bdquo;Daremnie mi jednak cześć oddają, głosząc nauki, kt&oacute;re są nakazami ludzkimi.&rdquo;</span><span>&nbsp;</span><span>(Mateusza 15:9, por. Marka 7:7&ndash;9).<br /></span></p>
<p><span>&nbsp;</span></p>
<p><span>Podobne stanowisko zajął p&oacute;źniej apostoł Paweł, kt&oacute;ry jednoznacznie potępił ludzkie tradycje (por. Galacjan 1:6&ndash;9; Kolosan 2:8), oraz apostoł Piotr, kt&oacute;ry przestrzegał przed fałszywymi nauczycielami, bo ci &ndash; jak pisał &ndash; &bdquo;</span><span><span style="color: #0000ff;">wprowadzać będą zgubne nauki i zapierać się Pana, kt&oacute;ry ich odkupił, sprowadzając na się rychłą zgubę.</span></span><span>&rdquo; (2 Piotra 2:1), co w najbardziej rażący spos&oacute;b urzeczywistniło się w doktrynie Kościoła rzymskiego.</span></p>
<p><span>Dogmaty i Tradycja tego Kościoła są, bowiem zaprzeczeniem nauki apostolskiej, kt&oacute;ra głosi, że &bdquo;</span><span><span style="color: #0000ff;">Wiara tedy jest ze słuchania, a słuchanie przez Słowo Chrystusowe.</span></span><span style="color: #0000ff;">&rdquo;</span><span>&nbsp;(Rzymian 10:17).<br /></span><span><span style="color: #0000ff;"><br />&bdquo;Będzie inny niż poprzedni&rdquo;.&nbsp;</span></span><span>(Daniela 7:25).</span><span>&nbsp;<br /><br /></span><span>Papiestwo było r&oacute;żne od innych potęg.&nbsp;</span><span>Papiestwo było potęgą o charakterze polityczno &ndash; religijnym.&nbsp;</span><span>Sprawowało władzę nie tylko nad kościołem, ale także rozkazywało świeckim władzom państwowym i kr&oacute;lom.&nbsp;</span><span>Papieże rościli sobie prawo do ustanawiania i zrzucania z tronu władc&oacute;w oraz do nieomylności.</span><span>&nbsp;<br /><br /></span><span>&bdquo;</span><span><span style="color: #0000ff;">będzie męczył Świętych Najwyższego&rdquo;.&nbsp;</span></span><span><span>(Daniela 7:25).<br /><br /></span></span><span><span style="color: #0000ff;">&bdquo;I dozwolono mu wszcząć walkę ze świętymi i zwyciężać ich; dano mu też władzę nad wszystkimi plemionami i ludami, i językami, i narodami&rdquo;.&nbsp;</span></span><span><span>(13:7).</span></span><span><br /><br /></span><span>Prześladował&nbsp;lud Boży&nbsp;oraz ludzkość&nbsp;gł&oacute;wnie podczas &bdquo;ciemnych wiek&oacute;w średniowiecza&rdquo;.<br /></span><span>Chociaż historycy nie uzyskali zgodności do liczby ofiar, to prawdopodobnie znacznie zaniżone szacunki wskazują na 50/60 milion&oacute;w ludzi, kt&oacute;rzy stracili życie z polecenia papiestwa, w samej tylko Europie.</span><span>&nbsp;</span><span>Papiestwo prześladowało i niszczyło. Jest to zbyt obszerny temat, aby opisać, to, co wyczyniali.</span><span><span style="color: #800000;">&nbsp;<br /><br /></span></span><span><span style="color: #0000ff;">&bdquo;będą wydani w jego moc aż do czasu i dw&oacute;ch czas&oacute;w i p&oacute;ł czasu&rdquo;.&nbsp;</span></span><span><span>(Daniela 7:25).<br /><br /></span></span><span><span style="color: #0000ff;">&bdquo;dano mu też moc działania przez czterdzieści i dwa miesiące.&rdquo;&nbsp;</span></span><span><span>(13:5).</span></span><span>&nbsp;<br /><br /></span><span>Jego dominacja nad nimi, i szczeg&oacute;lna władza polityczno &ndash; religijna miała trwać przez 1260 lat (533-1793 / 538-1798).<br /></span><span>Okres ten zwany jest: &bdquo;</span><span><span style="color: #0000ff;">czas, czasy, i p&oacute;ł czasu</span></span><span>&rdquo; (Objawienie 12:14, Daniela 7:25, 12:7), &bdquo;</span><span><span style="color: #0000ff;">42 miesiące</span></span><span>&rdquo; (Objawienie 11:2, 13:5), &bdquo;</span><span><span style="color: #0000ff;">1260 dni</span></span><span>&rdquo; (Objawienie 11:3, 12:6).&nbsp;</span><span>&nbsp;<br /><br /></span><span>Myślę, że B&oacute;g objawił nam w swoim Słowie, czym jest moc nieprawości i jaki jest okres jej szczeg&oacute;lnej działalności wielokrotnie na r&oacute;żne sposoby, aby nie było wątpliwości.&nbsp;</span><span>(Zobacz opracowanie do rozdziału 11).</span><span>&nbsp;<br /><br /></span><span>Papiestwo otrzymało władzę z rozkazu cesarza Justyniana w&nbsp;</span><span><strong><span style="color: #800000;">533 roku</span></strong></span><span>&nbsp;(tzw. Kodeks Justyniana wszedł w życie w&nbsp;<strong>538</strong>), na mocy, kt&oacute;rego uznał biskupa Rzymu za zwierzchnika wszystkich kościoł&oacute;w.&nbsp;</span><span>Usunięcie Ostrogot&oacute;w z Rzymu w 538 roku przez wojska bizantyjskie (Justynian I) pod wodzą Belizariusza umożliwiło w pełni korzystanie z tych uprawnień i od tego roku rozpoczęła się supremacja papieska.</span><span>&nbsp;</span><span>Z kolei w&nbsp;</span><span><strong><span style="color: #800000;">1793 roku</span></strong></span><span>, a więc w&nbsp;</span><span><strong><span style="color: #0000ff;">1260 lat&nbsp;</span></strong></span><span><span>po edykcie Justyniana</span></span><span>, we Francji, kt&oacute;ra była potężnym sojusznikiem papiestwa - pierwszą c&oacute;rą kościoła -&nbsp;</span><span><strong><span style="color: #800000;">ukazał się dekret</span></strong></span><span>&nbsp;wymierzony w obalenie unii kościoła i państwa, kładący kres politycznemu autorytetowi papiestwa.<br /></span><span>W&nbsp;<strong>1798 roku</strong>&nbsp;poszedł za nim&nbsp;<strong>decydujący cios</strong>&nbsp;świeckiego miecza wymierzony w papiestwo, kt&oacute;ry oznaczał koniec teokratycznej epoki rozpoczętej dokładnie 1260 lat wcześniej:<br /></span><span><span style="color: #800000;">&bdquo;15 lutego 1798 roku, Francja podjęła interwencję zbrojną. Generał Berthier zajął Rzym, pozbawiając papieża władzy świeckiej&rdquo;</span></span><span>&nbsp;(Mathieu-Rosay).&nbsp;</span><span>&nbsp;<br /><br /></span><span>Mamy, więc historycznie potwierdzone bardzo dokładnie&nbsp;<strong>dwa</strong>&nbsp;okresy&nbsp;<strong>1260 lat</strong>, tak abyśmy mieli jasne świadectwo i nie mieli wątpliwości, o jaki okres chodzi w Słowie Bożym:<br /></span><span><strong><br />533&nbsp;</strong></span><span>(dekret)<strong>&nbsp;&ndash; 1793&nbsp;</strong>(dekret).<br /></span><span><strong>538&nbsp;</strong></span><span>(władza)<strong>&nbsp;&ndash; 1798&nbsp;</strong>(koniec władzy).</span><span>&nbsp;<br /><br /></span><span><strong><span>W historii świata znajdziemy tylko jedną instytucję odpowiadającą wszystkim wymienionym w Biblii cechom antychrysta, dlatego nie ma żadnych wątpliwości, o jaka instytucje chodzi.</span></strong></span><span><strong>&nbsp;<br /><br /></strong></span><span><span style="color: #0000ff;">&bdquo;I widziałem inne zwierzę, wychodzące z ziemi, kt&oacute;re miało dwa rogi podobne do baranich, i m&oacute;wiło jak smok.&nbsp;</span></span><span><span style="color: #0000ff;">(12)</span></span><span><span style="color: #0000ff;">&nbsp;A wykonuje ono wszelką władzę pierwszego zwierzęcia na jego oczach. Ono to sprawia, że ziemia i jej mieszkańcy oddają pokłon pierwszemu zwierzęciu, kt&oacute;rego śmiertelna rana była wygojona.&nbsp;</span></span><span><span style="color: #0000ff;">(13)</span></span><span><span style="color: #0000ff;">&nbsp;I czyni wielkie cuda, tak, że i ogień z nieba spuszcza na ziemię na oczach ludzi.&rdquo;&nbsp;</span></span><span><span>(Objawienie 13:11-13).</span></span><span><span>&nbsp;</span></span><span><span>&nbsp;<br /><br /></span></span><span><span>&bdquo;<span style="color: #ff6600;">Bestia z ziemi</span>&rdquo;.</span></span><span><span>&nbsp;<br /><br /></span></span><span><span>Bestia z morza, czyli papiestwo, jako Imperium rzymsko-katolickie wraz ze swoimi roszczeniami nie miałoby siły, gdyby nie &bdquo;</span></span><span><span style="color: #0000ff;">Bestia z ziemi</span></span><span><span>&rdquo;, symbolizująca &oacute;wczesną europejską potęgę, kt&oacute;ra oddała w ręce papiestwa swoje polityczne, ekonomiczne i militarne siły!<br /></span></span><span><span>&nbsp;</span></span></p>
<p><span>W VIII wieku biskupi Rzymu zostają narażeni na atak Longobard&oacute;w, jednego z plemion germańskich, kt&oacute;rzy chcą rozszerzyć stan swojego posiadania w Italii. Osłabione w walkach z Persją i Arabami Bizancjum nie jest w stanie udzielić pomocy Rzymowi. Biskupi Rzymu mają także pretensję do cesarzy bizantyjskich o obrazoburstwo, namiętne niszczenie świętych wizerunk&oacute;w. Jedynym, więc wybawicielem, w kierunku, kt&oacute;rego zwr&oacute;cą się oczy papieży będzie&nbsp;Pepin Mały, a następnie Karol Wielki &ndash; władcy państwa Frank&oacute;w, czyli naszej &bdquo;Bestii z Ziemi&rdquo;.<br /></span></p>
<p><span>&nbsp;</span></p>
<p><span>W 754 roku Pepin Mały, przekonany przez papieża, podjął decyzję o ataku na Longobard&oacute;w.</span></p>
<p><span>Podczas dwukrotnej wyprawy do Italii w 754 i 755 roku Pepin osiągnął sw&oacute;j cel.<br /></span></p>
<p><span>W 756 roku powstało terytorialne&nbsp;</span><span style="color: #800000;">&bdquo;Państwo Kościelne&rdquo;</span><span>&nbsp;obejmujące egzarchat Rawenny, księstwo Rzymu i Pentapolis.</span></p>
<p><span><span><br />&bdquo;</span></span><span><span style="color: #0000ff;">Bestia z Morza</span></span><span><span>&rdquo; &ndash; papiestwo, posługiwało się szczeg&oacute;lnie efektywnie tą drugą bestią &ndash; &bdquo;</span></span><span><span style="color: #0000ff;">Bestią z Ziemi</span></span><span><span>&rdquo;, kt&oacute;ra symbolizuje (pierwotnie) państwo frank&oacute;w.</span></span><span>&nbsp;</span><span><span>&nbsp;<br /><br /></span></span></p>
<p><img src="pics/47_1.png" alt="47_1" class="inline"/></p>
<p><span><span><span><br /><br /><br /><br /><span style="color: #0000ff;">&bdquo;Dwa rogi&rdquo;.</span>&nbsp;<br /><br />Co oznaczają dwa rogi znajdujemy zapisane u proroka Daniela, gdzie czytamy o niemalże analogicznej sytuacji do omawianej:<br /><span style="color: #0000ff;">&bdquo;Baran z dwoma rogami, kt&oacute;rego widziałeś, oznacza kr&oacute;l&oacute;w Medii i Persji</span>.&rdquo; (Daniela 8:20).&nbsp;<br /><br />Frankowie, słusznie kojarzeni z Francuzami i Francją, w latach 843 oraz 870 (traktaty w Verdum i w Mersen) dali początek dwom państwom:<br />- Zachodnio Frankońskiemu (<strong>Francja</strong>)<br />- Wschodnio- Frankońskiemu (Germania - kr&oacute;lestwo&nbsp;<strong>niemieckie</strong>).&nbsp;<br /><br />Na mocy Traktatu w Verdun zawartego w 843 roku państwo Karola Wielkiego podzielono między syn&oacute;w Ludwika I Pobożnego:<br />- Lotara,<br />- Karola Łysego,<br />- Ludwika Niemieckiego.<br /><br />Podział ten położył podwaliny pod powstanie w przyszłości&nbsp;<strong>Francji i Niemiec</strong>.&nbsp;&nbsp;<br /><br /><strong>&bdquo;Zwierze&rdquo; wyłania się z ziemi</strong>, a nie z morza, gdyż powstaje na solidnym gruncie istniejącego od długiego już czasu &ndash; jednego, a nie wielu &ndash; państwa, narodu Frank&oacute;w.<br /><br /></span></span></span></p>
<p><img src="pics/47_2.png" alt="47_2" class="inline"/></p>
<p><span><span><span><br />Bestii wyrosły &bdquo;<span style="color: #0000ff;">dwa rogi</span>&rdquo;, czyli&nbsp;<strong>Francja</strong>&nbsp;i&nbsp;<strong>Niemcy</strong>, kt&oacute;re wyrosły/powstały z kr&oacute;lestwa frank&oacute;w (843 rok), podobnie jak dziesięć rog&oacute;w (kr&oacute;lestw), kt&oacute;re powstały z upadku Imperium Zachodnio-Rzymskiego w 476 roku.<br /><br /></span></span></span></p>
<p><img src="pics/47_3.png" alt="47_3" class="inline"/></p>
<p><span><span><br /><br />Apogeum potęgi osiągnęło państwo Karoling&oacute;w za panowania Karola Wielkiego (768-814 rok). To od jego imienia pochodzi tytuł monarszy w językach słowiańskich &ndash; kr&oacute;l.&nbsp;Karol, władca o niespożytej energii:<br />- krwawo chrystianizował germańskich Sas&oacute;w, opierając granice państwa na Łabie,<br />- rozbił potężne kr&oacute;lestwo Longobard&oacute;w w Italii,<br />- wyparł Arab&oacute;w w Hiszpanii aż po Ebro,<br />- rozbił państwo koczowniczych Awar&oacute;w nad środkowym Dunajem.&nbsp;<br /><br />OGNIEM i MIECZEM nawracali i podporządkowywali wszystkich kościołowi rzymskokatolickiemu.&nbsp;<br /><span style="color: #800000;">&bdquo;<strong>Karol Wielki podboje swe argumentował chęcią rozprzestrzeniania wiary</strong>.</span><span style="color: #800000;">Jego rozumienie władzy kr&oacute;lewskiej i powinności władcy w stosunku do Kościoła spowodowało&nbsp;<strong>znaczne zacieśnienie więz&oacute;w łączących państwo i Kości&oacute;ł</strong>. Karol Wielki za sw&oacute;j obowiązek uważał&nbsp;<strong>walkę z poganami i niewiernymi</strong>, a także umacnianie wiary chrześcijańskiej.&rdquo;&nbsp;</span>&ndash; czytaj KATOLICKIEJ!&nbsp;&nbsp;<br /><br /><span style="color: #800000;">&bdquo;<strong>Karol za cel istnienia cesarstwa uważał: umocnienie chrześcijaństwa</strong>. Karol Wielki skupiał pod swoją władzą prawie wszystkie państwa uznające zwierzchność papieża.&nbsp;</span><span style="color: #800000;">Cesarz uważany był za&nbsp;<strong>władcę całego świata chrześcijańskiego</strong>&nbsp;za&nbsp;<strong>obrońcę i opiekuna kościoła</strong>. Koronacja symbolicznie połączyła elementy rzymskie, chrześcijańskie i barbarzyńskie. Cesarstwo miało jednak bardziej europejski charakter od swojego pierwowzoru. Pozostała po nim idea zjednoczonego świata zachodniego. Dlatego też niekt&oacute;rzy nazywają Karola Wielkiego ojcem Europy&rdquo;.&nbsp;</span>(Historia powszechna VIII/IX wiek).&nbsp;<br /><br /><span style="color: #800000;">&bdquo;W papieskim Rzymie powstała jednak inna koncepcja. Chciano wskrzesić jedynie dawne cesarstwo rzymskie na Zachodzie. Było to bardziej w interesie papiestwa. Państwo Karola Wielkiego obejmowało większość terytorium chrześcijaństwa zachodniego, kt&oacute;remu przewodził papież. Odrodzone cesarstwo przydałoby blasku Rzymowi.</span><span style="color: #800000;">Leon III miał r&oacute;wnież nadzieję, że koronując Karola Wielkiego zyska silnego opiekuna. Papieska interpretacja&nbsp;<strong>nakładała na cesarza obowiązek ochrony papieża</strong>. Kronikarz papieski pisał, że &bdquo;<strong>wielką miłością darzy on kości&oacute;ł rzymski i jego namiestnika, kt&oacute;rego obiecał bronić.</strong>&rdquo;&nbsp;</span>(Historia powszechna VIII/IX wiek).&nbsp;&nbsp;<br /><br /><span style="color: #0000ff;">&bdquo;Dwa rogi podobne do baranich&rdquo;</span>&nbsp;- zwr&oacute;ćmy uwagę na słowo PODOBNE<span style="color: #0000ff;">.</span>&nbsp;Rogi były<span style="color: #0000ff;">&nbsp;</span>tylko&nbsp;<strong>podobne</strong>&nbsp;do tych, kt&oacute;re posiada niewinny Baranek:&nbsp;<span style="color: #0000ff;">&bdquo;I ujrzawszy&nbsp;<strong>Jezusa&nbsp;</strong>przechodzącego, rzekł: Oto&nbsp;<strong>Baranek</strong>&nbsp;Boży.&rdquo;</span>&nbsp;(Jana 1:36),&nbsp;<span style="color: #0000ff;">&bdquo;Baranka, &hellip;kt&oacute;ry miał&nbsp;<strong>siedem rog&oacute;w</strong></span>&rdquo; (Objawienie 5:6),&nbsp;gdyż prawdziwym ojcem &bdquo;zwierzęcia&rdquo; był diabeł, dlatego też zwierze &bdquo;<span style="color: #0000ff;">m&oacute;wiło jak smok&rdquo;.</span><span style="color: #0000ff;">&nbsp;<br /><br /></span><span style="color: #0000ff;">&bdquo;Ci są jednej myśli, i oddadzą moc i władzę swoją zwierzęciu.&nbsp;</span><span style="color: #0000ff;">(14)</span>&nbsp;<span style="color: #0000ff;">Będą oni walczyć z Barankiem, lecz&nbsp;Baranek&nbsp;zwycięży ich, bo jest Panem pan&oacute;w i Kr&oacute;lem kr&oacute;l&oacute;w&rdquo;&nbsp;</span>(Objawienie 17:13-14).&nbsp;<br /><br />Czytajmy, zatem:<br /><span style="color: #800000;">&bdquo;Czasy Karola Wielkiego, charakteryzowało&nbsp;<strong>przekonanie</strong>, że Frankowie (<strong>jak dawniej Rzymianie</strong>) są powołani do sprawowania władzy, przewodzenia innym chrześcijanom, strzeżenia ich prawowierności, szerzenia wiary i do obrony chrześcijaństwa przed&nbsp;<strong>wszelkimi innowiercami.</strong>&nbsp;Frankowie stworzyli jedno z najbardziej potężnych państw Europy.</span><span style="color: #800000;">Dumni z ekspansji Karola Wielkiego, wierzyli w swoje specjalne&nbsp;<strong>powołanie i boską</strong>&nbsp;pomoc.</span><span style="color: #800000;">Wzrastał jego autorytet, co było gł&oacute;wnie&nbsp;<strong>zasługą papieża, błogosławiącego jego &bdquo;słusznym&rdquo; wojnom o chrystianizację pogan, czy przeciwko innowiercom</strong>.&rdquo;</span>(Historia powszechna VIII/IX wiek).&nbsp;<br /><br />Czy potrzebny jest komentarz?&nbsp;<br /><br /><span style="color: #0000ff;">&bdquo;A wykonuje ono wszelką władzę pierwszego zwierzęcia na jego oczach.&rdquo;</span>&nbsp;<br /><br />Sukcesy Karola Wielkiego przyniosły mu koronę cesarza rzymskiego &ndash; obrońcy wiary KATOLICKIEJ (800 rok), jednakże&nbsp;<span style="color: #800000;">&bdquo;władzę nadrzędną w stosunku do cesarza miał papież. Przewaga militarna kr&oacute;la Frank&oacute;w nie podlegała dyskusji. Ale dysponentem korony cesarskiej był papież.&rdquo;&nbsp;</span>(Historia powszechna VIII/IX wiek).&nbsp;<br /><br />Przyjęcie korony z rąk papieża oznaczało, że to on jest dysponentem godności cesarskiej i on decyduje o obsadzie tronu cesarskiego.<br />Koronacja Karola Wielkiego ustanowiła wz&oacute;r koronacji cesarskiej na kolejne stulecia. Od tej pory (z małymi przerwami)&nbsp;każdy, kto chciał osiągnąć godność cesarską musiał udać się do Rzymu. Koronacja powiązana była nie tylko z miejscem, ale i z osobą papieża.&nbsp;Papiestwo, mimo, że aż do XI wieku zależne od cesarstwa, stało się władzą niezbędną do koronacji, co nadawało mu pozycję polityczną. Umocniony został sakralny charakter tego aktu. Koronacja nabrała znaczenia politycznego, prawnego i religijnego.&nbsp;<br /><br />Przytoczmy jeden z przykład&oacute;w władzy papieskiej, kt&oacute;rzy choć nie mieli armii, to posiadali bardzo skuteczną broń &ndash;&nbsp;<strong>klątwę (ekskomunikę).</strong><br />Doświadczył tego na przykład kr&oacute;l niemiecki Henryk IV, gdy usiłował zdetronizować &bdquo;fałszywego mnicha Hildebranda&rdquo;, czyli papieża Grzegorza VII.&nbsp;Aby zdjąć klątwę papieską,&nbsp;<strong>Henryk musiał stać 3 dni i noce na mrozie i boso</strong>&nbsp;przed zamkiem w Canossie, prosząc papieża o wybaczenie (1077 rok).&nbsp;<br /><br />Grzegorz VII opracował wcześniej program reformy kościoła&nbsp;(<span style="color: #303030;">Dictatus papae</span>) i ogłosił go w&nbsp;1075 r.&nbsp;W programie tym zawarł on między innymi następujące postulaty:<br />- władza świecka, doczesna, kt&oacute;rą posiada cesarz jest podporządkowana władzy kościelnej, duchowej,<br />- tylko w dyspozycji papieża znajdują się insygnia cesarskie- decyzje, kt&oacute;re podejmuje papież są niepodważalne,<br />- papież ma prawo unieważnić postanowienia i decyzje cesarza- wszystkie państwa, stanowiąc prawo mają wypełniać przede wszystkim Boże prawo,<br />- duchowieństwo zostało wybrane przez Boga i stoi na straży Bożego prawa&nbsp;&nbsp;<br /><br /><em>Zobacz ciąg dalszy w części 3<br /><strong><a href="https://mojabiblia.github.io/j/48.html" style="color: #000020;">https://mojabiblia.github.io/j/48.html</a>&nbsp;</strong></em></span></span></p>
  
</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści </a></p>
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=47" style="text-decoration: none;">https://jehoszua.ddv.pl/readarticle.php?article_id=47</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883808&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">zdbfa675c6az</p>
</div>
</body>
