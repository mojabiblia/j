<html lang="pl-PL">
<head>
<meta charset="UTF-8" />
<title>Maria - Królowa Nieba?</title>

<meta name="description" content="Maria - Królowa Nieba? / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/11.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Maria - Królowa Nieba?" />
<meta property="og:description" content="Maria - Królowa Nieba? / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Maria - Królowa Nieba?</h1>
</div>

<p><br />&nbsp;<span>&nbsp;</span><span style="color: #000000;">Maria, jaką znamy ze Słowa Bożego.</span><span style="color: #000000;">&nbsp;<br /></span><strong><em><span style="color: #000000;"><br />Bezgrzeszna?</span></em></strong><strong><span style="color: #000000;">&nbsp;<br /></span></strong><span style="color: #000000;"><br />Czy Maria potrzebowała zbawiciela?<br /></span><span style="color: #0000ff;">&bdquo;rozradował się duch m&oacute;j w Bogu,<span>&nbsp;</span><strong>Zbawicielu moim</strong></span><span style="color: #000000;">&rdquo; (Łuk. 1:47).<br /></span><span style="color: #000000;">Nie ona chciała zbawiać, lecz jako grzeszna kobieta, potrzebowała Zbawiciela.</span><span style="color: #000000;">&nbsp;<br /></span><span style="color: #0000ff;"><br />&bdquo;A gdy minęły dni oczyszczenia ich według zakonu Mojżeszowego, przywiedli je do Jerozolimy, aby je stawić przed Panem, (23) jak napisano w zakonie Pańskim, iż: Każdy pierworodny syn będzie poświęcony Panu, (24) i aby złożyć ofiarę według tego, co powiedziano w zakonie Pańskim,<span>&nbsp;</span><strong>parę synogarlic albo dwa gołąbki</strong>.&rdquo;</span><span style="color: #000000;"><span>&nbsp;</span>(Łuk. 2:22-24).<br /></span><span style="color: #000000;"><br />Dlaczego Maria poszła złożyć ofiarę?<br /></span><span style="color: #000000;">Dlatego:<br /></span><span style="color: #0000ff;">&bdquo;a dnia &oacute;smego przyniesie do kapłana dwie synogarlice lub dwa gołąbki, do wejścia do Namiotu Zgromadzenia. (11) Kapłan złoży<span>&nbsp;</span><strong>jedno na ofiarę za grzech</strong>, a drugie na ofiarę całopalną i dokona za niego przebłagania&rdquo;</span><span style="color: #000000;"><span>&nbsp;</span>(4 Mojż. 6:10-11; 3 Mojż. 5:6-7, 13).</span><span style="color: #000000;">&nbsp;<br /></span><span style="color: #0000ff;"><br />&bdquo;A gdy się skończą dni jej oczyszczenia po urodzeniu syna czy c&oacute;rki, przyprowadzi przed wejście do Namiotu Zgromadzenia do kapłana roczne jagnię na ofiarę całopalną i młodego gołąbka lub synogarlicę<span>&nbsp;</span><strong>na ofiarę za grzech</strong>.&rdquo;</span><span style="color: #000000;"><span>&nbsp;</span>(3 Mojż. 12:6).</span><span style="color: #000000;">&nbsp;<br /></span><span style="color: #000000;"><br />Maria była człowiekiem tak jak my, więc nie była doskonała - musiała złożyć ofiarę<span>&nbsp;</span><strong>ZA GRZECH!</strong></span><span style="color: #000000;">&nbsp;<br /></span><span style="color: #000000;">Biblia uczy jednoznacznie, że:<br /></span><span style="color: #000000;">-<span>&nbsp;</span></span><span style="color: #0000ff;">"wszyscy zgrzeszyli"</span><span style="color: #000000;"><span>&nbsp;</span>(Rz. 3:23),<br /></span><span style="color: #000000;">-<span>&nbsp;</span></span><span style="color: #0000ff;">"nie ma ani jednego sprawiedliwego"</span><span style="color: #000000;"><span>&nbsp;</span>(Rz. 3:10),<br /></span><span style="color: #000000;">-<span>&nbsp;</span></span><span style="color: #0000ff;">"</span><span><span style="color: #0000ff;">na wszystkich ludzi śmierć przyszła, bo wszyscy zgrzeszyli</span></span><span style="color: #0000ff;">"</span><span style="color: #000000;"><span>&nbsp;</span>(Rz. 5:12).</span><span style="color: #000000;">&nbsp;<br /></span><span style="color: #000000;"><br />Czy Maria miała jakieś cudowne zdolności?<br /></span><span style="color: #0000ff;">&bdquo;A rodzice jego chodzili co roku do Jerozolimy na Święto Paschy. (42) I gdy miał dwanaście lat, poszli do Jerozolimy na to święto, jak to było w zwyczaju. (43) A gdy te dni dobiegły końca i wracali, zostało dziecię Jezus w Jerozolimie, o czym nie wiedzieli jego rodzice, (44) a<strong><span>&nbsp;</span>mniemając, iż jest pośr&oacute;d podr&oacute;żnych, uszli dzień drogi i szukali g</strong>o między krewnymi i znajomymi. (45)<span>&nbsp;</span><strong>I gdy go nie znaleźli</strong>, wr&oacute;cili do Jerozolimy,<span>&nbsp;</span><strong>szukając go</strong>. (46)<span>&nbsp;</span><strong>A po trzech dniach znaleźli go</strong><span>&nbsp;</span>w świątyni, siedzącego wpośr&oacute;d nauczycieli, słuchającego i pytającego ich. (47) A zdumiewali się wszyscy, kt&oacute;rzy go słuchali, nad jego rozumem i odpowiedziami. (48) I ujrzawszy go, zdziwili się. I rzekła do niego matka jego: Synu, c&oacute;żeś nam to uczynił? Oto ojciec tw&oacute;j i ja bolejąc szukaliśmy ciebie. (49) I rzekł do nich:<span>&nbsp;</span><strong>Czemuście mnie szukali? Czyż nie wiedzieliście, że w tym, co jest Ojca mego, Ja być muszę?</strong><span>&nbsp;</span>(50) Lecz oni nie rozumieli tego słowa, kt&oacute;re im m&oacute;wił.&rdquo;</span><span style="color: #000000;"><span>&nbsp;</span>(Łuk. 2:41-50).</span><span style="color: #000000;">&nbsp;<br /></span><span style="color: #000000;"><br />To choćby jeden z przykład&oacute;w świadczących o braku jakichkolwiek cudownych zdolności Marii, szukali i szukali, dziwili się i nierozumieli&hellip;</span><span style="color: #000000;">&nbsp;<br /></span><strong><em><span style="color: #000000;"><br />Dziewica?</span></em></strong><strong><span style="color: #000000;">&nbsp;<br /></span></strong><span style="color: #000000;"><br />Kości&oacute;ł katolicki naucza, że Maria była wieczną dziewicą, a czego naucza B&oacute;g?</span><span style="color: #000000;">&nbsp;<br /></span><span style="color: #0000ff;">&bdquo;A przyszedłszy w swoje ojczyste strony, nauczał w synagodze ich, tak iż się bardzo zdumiewali i m&oacute;wili: Skąd ma tę mądrość i te cudowne moce? (55) Czyż nie jest to syn cieśli? Czyż matce jego nie jest na imię Maria, a<span>&nbsp;</span><strong>braciom jego Jakub, J&oacute;zef, Szymon i Juda?</strong><span>&nbsp;</span>(56)<span>&nbsp;</span><strong>A siostry jego</strong>, czyż nie są wszystkie u nas? Skąd ma tedy to wszystko?&rdquo;<span>&nbsp;</span></span><span style="color: #000000;">(Mat. 13:54-56).</span><span style="color: #000000;">&nbsp;<br /></span><span style="color: #0000ff;"><br />&bdquo;</span><span><span style="color: #0000ff;">Bo nawet bracia jego nie wierzyli w niego</span></span><span>.&rdquo; (Jana 7:5).<br /></span><span style="color: #000000;"><br />Jehoszua miał braci i siostry (Mar. 6:3; Mat. 12:46; Dz. 1:14; Gal. 1:19).<br /></span><strong><span style="color: #000000;">Maria nie była wieczną dziewicą.</span></strong><strong><span style="color: #000000;">&nbsp;<br /></span></strong><span style="color: #000000;">Ażeby rozmazać tę prawdę o Marii, na przełomie IV i V wieku Hieronim ze Strydonu wysnuł tezę o kuzynostwie.</span><strong><span style="color: #000000;">&nbsp;<br /></span></strong><span style="color: #000000;">Jednakże J&oacute;zef Flawiusz i apostoł Paweł znali greckie słowo kuzyn (gr. anepsios), a jednak wobec braci Jehoszua użyli słowa brat (gr. adelphos).<br /></span><span style="color: #000000;"><br />Marne kłamstwo, a jednak ludzie kochają słuchać bardziej ludzi niż Boga.</span><span style="color: #000000;">&nbsp;<br /></span><strong><em><span style="color: #000000;"><br />Co znaczy błogosławiona?</span></em></strong><strong><em><span style="color: #000000;">&nbsp;<br /></span></em></strong><span style="color: #000000;"><br />Czy tylko Marię, Słowo Boże tak nazywa?</span><span style="color: #000000;">Sprawdźmy:<br /></span><span style="color: #0000ff;">&bdquo;<strong>Błogosławiona niech będzie ponad inne kobiety Jael</strong>, Żona Chebera, Kenity, Ponad inne kobiety w namiocie niech będzie błogosławiona.&rdquo;</span><span style="color: #000000;"><span>&nbsp;</span>(Sędz. 5:24).</span><span style="color: #000000;">&nbsp;<br /></span><span style="color: #000000;"><br />Jak widać znajdujemy teksty o innych błogosławionych kobietach, ale przecież to nie oznacza, że mamy robić z nich bożyszcze, gdyż tak jak Maria były one zwykłymi ludźmi.<br />B&oacute;g tego kategorycznie zabronił.</span><span style="color: #000000;">&nbsp;<br /></span><span style="color: #000000;"><br />Co na temat błogosławieństwa i tego, kto jest nim obdarzony m&oacute;wił sam Nauczyciel?<br /></span><span style="color: #0000ff;">&bdquo;A gdy On to m&oacute;wił, pewna niewiasta z tłumu, podni&oacute;słszy sw&oacute;j głos, rzekła do niego: Błogosławione łono, kt&oacute;re cię nosiło, i piersi, kt&oacute;re ssałeś. (28) On zaś rzekł:<span>&nbsp;</span><strong>Błogosławieni są raczej ci, kt&oacute;rzy słuchają Słowa Bożego i strzegą go.&rdquo;</strong></span><span style="color: #000000;"><span>&nbsp;</span></span><span style="color: #000000;">(Łuk. 11:27).</span><span style="color: #000000;">&nbsp;<br /></span><span style="color: #000000;"><br />Powyższy werset wyraźnie pokazuje jak Jehoszua kieruje nasz wzrok i uwagę na<span>&nbsp;</span><strong>SŁOWO BOŻE - Biblię.<br /></strong></span><span style="color: #000000;">Zapewne wiedział, że w przyszłości powr&oacute;ci bałwochwalczy kult "kr&oacute;lowej niebios", więc stanowczo i wyraźnie wskazał słuszną drogę.</span><span style="color: #000000;">&nbsp;<br /></span><span style="color: #000000;"><br />Innym razem uwypuklił to jeszcze dosadniej:<br /></span><span style="color: #0000ff;">&bdquo;I przyszła do niego matka z braćmi jego, ale nie mogli dotrzeć do niego z powodu tłumu. (20) I doniesiono mu: Matka twoja i bracia twoi stoją na dworze i chcą widzieć się z tobą. (21) On zaś odpowiedział im:<span>&nbsp;</span><strong>Matką moją i braćmi moimi są ci, kt&oacute;rzy słuchają Słowa Bożego i wypełniają je.&rdquo;</strong></span><span style="color: #000000;"><span>&nbsp;</span>(Łuk. 8:19-21).</span><span style="color: #000000;">&nbsp;<br /></span><span style="color: #000000;"><br />Kości&oacute;ł rzymskokatolicki naucza, że Jehoszua nie odm&oacute;wiłby żadnej prośbie swojej matki i z tego powodu należy ją czcić i widzieć w niej "orędowniczkę" i "pośredniczkę".<br /></span><span style="color: #000000;">Kości&oacute;ł ten uczy, że Pan jest zbyt wysoko i zbyt daleko od nas i dlatego potrzebujemy wsp&oacute;łczującego, miłościwego serca, kt&oacute;re by wstawiało się za nami u Chrystusa.&nbsp;</span><span style="color: #000000;">&nbsp;<br /></span><span style="color: #000000;"><br />W przeciwieństwie do tych nauk każdy czytelnik Biblii wie, że Maria została bardzo wyraźnie i zdecydowanie upomniana przez Jehoszua, gdy pr&oacute;bowała wywierać wpływ na Jego służbę:<br /></span><span><span style="color: #0000ff;">&bdquo;I rzekł do niej Jezus: Czego chcesz ode mnie, niewiasto?&rdquo;</span></span><span style="color: #000000;"><span>&nbsp;</span>(Jana 2:4).<br /><br />Kto prawdziwie służy Bogu, wie, że nie ma innego pośrednika poza Synem:<span style="color: #0000ff;">&bdquo;</span><span><span style="color: #0000ff;">Albowiem jeden jest B&oacute;g,&nbsp;<strong>jeden też</strong>&nbsp;<strong>pośrednik</strong>&nbsp;między Bogiem a ludźmi, człowiek Chrystus Jezus,&rdquo;&nbsp;</span></span><span>(1 Tym. 2:5).<br /><br />Wie, że nie ma innego orędownika, poza Synem:<br /></span></span><span style="color: #000000;"><span><span style="color: #0000ff;">&bdquo;Dzieci moje, to wam piszę, abyście nie grzeszyli. A jeśliby kto zgrzeszył, mamy&nbsp;<strong>orędownika</strong>&nbsp;u Ojca, Jezusa Chrystusa, kt&oacute;ry jest sprawiedliwy.&rdquo;</span></span><span>&nbsp;(1 Jana 2:1).<br /></span><br /><span>Wie, że nikt do nieba nie wstąpił poza Synem:</span><span><span style="color: #0000ff;">&bdquo;A nikt nie&nbsp;<strong>wstąpił</strong>&nbsp;do nieba, tylko Ten, kt&oacute;ry zstąpił z nieba, Syn Człowieczy&rdquo;&nbsp;</span></span><span>(Jana 3:13).<br /></span><br /><span>Wie, że nikt poza Synem nie był bez grzechu:</span><span><span style="color: #0000ff;">&bdquo;Zaiste, nie ma na ziemi człowieka sprawiedliwego, kt&oacute;ry by tylko dobrze czynił i&nbsp;<strong>nie grzeszył</strong>.&rdquo;&nbsp;</span></span><span>(Kaz. 7:20).</span><span>Syn zaś:</span><span><span style="color: #0000ff;">&bdquo;doświadczonego we wszystkim, podobnie jak my,&nbsp;<strong>z wyjątkiem</strong>&nbsp;<strong>grzechu.&rdquo;</strong>&nbsp;</span></span><span>(Hebr. 4:15).</span><br /></span><span style="color: #000000;">Syn Boży nigdy nie wywyższał swojej matki, szukał wyłącznie chwały Boga:<br /></span><span style="color: #0000ff;">&bdquo;I rzekł mu ktoś: Oto matka twoja i bracia twoi stoją na dworze i chcą z tobą m&oacute;wić. (48) A On, odpowiadając, rzekł temu, co mu to powiedział:<span>&nbsp;</span><strong>Kt&oacute;ż jest moją matką?</strong><span>&nbsp;</span>I kto to bracia moi? (49) I wyciągnąwszy rękę ku uczniom swoim, rzekł:<span>&nbsp;</span><strong>Oto matka moja</strong><span>&nbsp;</span>i bracia moi! (50) Albowiem<span>&nbsp;</span><strong>ktokolwiek czyni wolę Ojca mojego, kt&oacute;ry jest w niebie, ten jest moim bratem i siostrą, i matką</strong>.&rdquo;</span><span style="color: #000000;"><span>&nbsp;</span>(Mat. 12:47-50).</span><span style="color: #000000;">&nbsp;<br /></span><span style="color: #000000;">Czy to nie piękne słowa? Niestety szatan, poprzez organizacje kościelne robi wszystko, aby tylko odwieść od tego ludzi.<br /><br />Jeśli chodzi o tytuł "Rodzicielka Boga" albo "Matka Boga", to r&oacute;wnież nie ma takiego miejsca w Piśmie, gdzie Maria byłaby tak nazywana.<br /></span><span style="color: #000000;"><br />Jest opisana wyłącznie jako "matka Jezusa".</span><span style="color: #000000;">&nbsp;<br /></span><span style="color: #000000;">Z pewnością nie bez znaczenia jest także to, że w żadnym miejscu Biblii Pan nie nazywa Marii "matką", lecz zawsze "niewiastą" (Jan 2:4; 19:26).<br /></span><span style="color: #000000;">Wydaje się jakby przez te słowa Pan chciał zapobiec wszelkiemu oddawaniu czci Marii.<br /></span><span style="color: #000000;">Maria jest matką Chrystusa, jako Człowieka (Syna Człowieczego).<span>&nbsp;</span></span><span style="color: #000000;">Nie jest, bo być nie może, matką Jego B&oacute;stwa!<br /></span><span style="color: #000000;">Dlatego tekst biblijny konsekwentnie nazywa ją<span>&nbsp;</span></span><span style="color: #0000ff;">"matką Jezusa"</span><span style="color: #000000;"><span>&nbsp;</span>(Dz. 1:13-14),<span>&nbsp;</span><strong>nigdzie zaś</strong><span>&nbsp;</span></span><span style="color: #800000;">"Matką Boską"!</span><span style="color: #000000;">&nbsp;</span><span style="color: #000000;">&nbsp;<br /></span><span style="color: #000000;"><br />Ta skromna niewiasta żyła w oddaniu Bogu i Jego Synowi.<br />Podobnie jak wszyscy wierzący ludzie, jest ona zbawiona w krwi Syna Bożego - Jehoszua.<br /></span><span style="color: #000000;">Zmarła jak wszyscy ludzie i spoczywa w grobie na r&oacute;wni z wszystkimi innymi, pozostając w stanie całkowitej nieświadomości:<br /></span><span style="color: #0000ff;">&bdquo;</span><span><span style="color: #0000ff;">Wiedzą bowiem żywi, że muszą umrzeć, lecz umarli nic nie wiedzą i już nie ma dla nich żadnej zapłaty, gdyż ich imię idzie w zapomnienie.&nbsp;</span></span><span><span style="color: #0000ff;">(6)</span></span><span><span style="color: #0000ff;">&nbsp;Zar&oacute;wno ich miłość, jak ich nienawiść, a także ich gorliwość dawno minęły; i nigdy już nie mają udziału w niczym z tego, co się dzieje pod słońcem.</span></span><span style="color: #0000ff;">&rdquo;</span><span style="color: #000000;"><span>&nbsp;</span>(Kazn. 9:5-6).&nbsp;</span><span style="color: #000000;">&nbsp;<br /></span><span style="color: #000000;"><br />Jak wszyscy sprawiedliwi oczekuje dnia powt&oacute;rnego przyjścia Jehoszua Chrystusa.<br /></span><span style="color: #000000;">Dzień ten r&oacute;wnież dla niej będzie dniem zmartwychwstania i spotkania z Chrystusem (por. 1 Tes. 4:13-17; 1 Kor. 15:20-23, 50-54).&nbsp;</span><span style="color: #000000;">&nbsp;<br /></span><span style="color: #0000ff;"><br />"Cokolwiek wam powie, to czyńcie"<span>&nbsp;</span></span><span style="color: #000000;">(Jan 2:5).<br /></span><span style="color: #000000;">Tymi słowami Maria, zwr&oacute;ciła się kiedyś do służby na weselu w Kanie Galilejskiej, wskazując na potrzebę posłuszeństwa Chrystusowi!<br /></span><span style="color: #000000;">Niech przesłanie tej zacnej i wiernej Bogu niewiasty izraelskiej, zostanie uszanowane:<br />słuchajmy wszystkiego tego, i czyńmy wszystko to, czego nauczał i co nakazał Syn Boży.</span><span style="color: #000000;">&nbsp;<br /></span><span style="color: #000000;"><br />W tym miejscu należy przypomnieć, że Jehoszua jako Syn, istniał u Boga przed stworzeniem wszystkiego (Kol 1:12-16), posiadając chwałę i dostojeństwo Syna Bożego:<br /></span><span style="color: #0000ff;">&bdquo;</span><span><span style="color: #0000ff;">a teraz Ty mnie uwielbij, Ojcze, u siebie samego tą chwałą, kt&oacute;rą miałem u ciebie, zanim świat powstał.</span></span><span style="color: #0000ff;">&rdquo;</span><span style="color: #000000;"><span>&nbsp;</span>(Jana 17:5).&nbsp;</span><span style="color: #000000;">&nbsp;<br /></span><span style="color: #000000;">Tenże Syn dla naszego zbawienia stał się Człowiekiem:<br /></span><span style="color: #0000ff;">&bdquo;</span><span><span style="color: #0000ff;">A Słowo ciałem się stało i zamieszkało wśr&oacute;d nas, i ujrzeliśmy chwałę jego, chwałę, jaką ma jedyny Syn od Ojca&rdquo;</span></span><span style="color: #000000;"><span>&nbsp;</span>(Jan 1:14),<span>&nbsp;</span></span><span style="color: #0000ff;">"uniżył samego siebie"</span><span style="color: #000000;"><span>&nbsp;</span>(Filip. 12:5-8),</span><span style="color: #0000ff;">"zwyciężył grzech w ciele"</span><span style="color: #000000;"><span>&nbsp;</span>(Rz. 8:3),<span>&nbsp;</span></span><span style="color: #000000;">umarł z powodu naszych grzech&oacute;w (2 Kor. 5:21; 1 Piotra 2:24), zgładził je i pojednał z Bogiem (Hebr. 9:26), a potem chwalebnie zmartwychwstał, abyśmy nabierając Jego wiary, oddając Mu się całkowicie, mogli żyć wiecznie (Rz. 5:10; Obj. 1:17-18).</span><span style="color: #000000;">&nbsp;<br /></span><span style="color: #0000ff;"><br />&bdquo;Ci wszyscy trwali jednomyślnie w modlitwie wraz z niewiastami i z Marią, matką Jezusa, i z braćmi jego.&rdquo;</span><span style="color: #000000;"><span>&nbsp;</span>(Dz. 1:14).<br /></span><span style="color: #000000;">Stosunkowo wcześnie, w tym miejscu wspomniana jest Maria po raz ostatni w Biblii, kt&oacute;ra r&oacute;wnież się modli, gdyż, jako zwykły człowiek potrzebuje wsparcia i opieki.<br /></span><strong><span style="color: #000000;">Nie ma więcej wzmianki o jakiejkolwiek jej dalszej roli&hellip;</span></strong><span style="color: #000000;">&nbsp;</span><span style="color: #000000;">&nbsp;<br /></span><span style="color: #000000;"><br />Maria byłaby niewątpliwie zatrwożona i wstrząśnięta, gdyby mogła zobaczyć bałwochwalczy kult, jaki powstał w związku z jej osobą i imieniem.<br /></span><span style="color: #000000;">Tym bardziej, że elementy tego kultu, określenia i tytuły w rodzaju: "Matka Boska",<span>&nbsp;</span></span><span style="color: #000000;">"Kr&oacute;lowa Niebios", itp., a także wytwarzanie i czczenie obraz&oacute;w i posąg&oacute;w z "podobizną" bogini, modlitwy do niej, i cały ten kult - znane były w czasach Marii z Nazaretu, jako elementy pogańskich, obcych Izraelitom i<span>&nbsp;</span><strong>obrzydliwych dla Boga</strong><span>&nbsp;</span>wierzeń i praktyk.</span><span style="color: #000000;">&nbsp;<br /></span><strong><em><span style="color: #000000;"><br /><br />Kr&oacute;lowa Niebios.</span></em></strong><strong><em><span style="color: #000000;">&nbsp;<br /></span></em></strong><span><br />Czy Maria, ziemska matka naszego Pana &ndash; Jehoszua, ma coś wsp&oacute;lnego z istotą czczoną dzisiaj i w przeszłości, jako &bdquo;Kr&oacute;lowa niebios&rdquo;, &bdquo;matka Boska&rdquo;?</span><span>&nbsp;<br /></span><span style="color: #000000;"><br />W liście do Koryntian, apostoł Paweł napisał, że w Efezie walczył z bestiami, nie na spos&oacute;b ludzki<span>&nbsp;</span></span><span style="color: #0000ff;">(1 Kor. 15:32</span><span style="color: #000000;">).<br />M&oacute;wiąc o bestiach, nie m&oacute;gł mieć na myśli zwierząt, skoro nie chodziło o walkę<span>&nbsp;</span></span><span style="color: #0000ff;">"na spos&oacute;b ludzki".<br /></span><span style="color: #000000;">Użył metafory dla duchowego boju, jaki stoczył w Efezie.</span><span style="color: #000000;"><br />Nie jest przypadkiem, że właśnie w Liście do Efezjan, apostoł Paweł podkreśla, że:<br /></span><span style="color: #000000;">"</span><span style="color: #0000ff;">b&oacute;j toczymy nie z krwią i z ciałem, lecz z nadziemskimi władzami, ze zwierzchnościami, z władcami tego świata ciemności"<span>&nbsp;</span></span>(Ef. 6:12).<span style="color: #000000;">&nbsp;</span><span style="color: #000000;">&nbsp;<br /></span><span style="color: #000000;"><br />Paweł musiał je tam mocno związać, bo potem przez całe dwa lata zbierał w Efezie obfite żniwo, jak czytamy:<br /></span><span style="color: #0000ff;">"&hellip;</span><span><span style="color: #0000ff;">&nbsp;przyszedł do Efezu&hellip; (10)</span></span><span>&nbsp;</span><span style="color: #0000ff;">I działo się to przez dwa lata, tak że wszyscy mieszkańcy Azji, Żydzi i Grecy, mogli usłyszeć Słowo Pańskie. Niezwykłe też cuda czynił B&oacute;g przez ręce Pawła."<span>&nbsp;</span></span>(Dz. 19:1, 10-11).<br /><span style="color: #000000;"><br />Batalia o okolice Efezu nie została zakończona, gdy powstał tam zb&oacute;r.<br /></span><span style="color: #000000;">Efez był duchową bramą na Azję Mniejszą, a nad tym obszarem dominowała<span>&nbsp;</span><strong>Diana Efeska - demon zwany też "Kr&oacute;lową Niebios", "Kr&oacute;lową Wszechświata", "Zbawicielką", "Gwiazdą Zaranną", "Madonną" i "Dziewicą".<br /></strong></span><span style="color: #000000;"><br />Poświęcona jej świątynia była jedną z najpiękniejszych budowli starożytności. Zaliczano ją do siedmiu cud&oacute;w świata. Wspierało ją 127 kolumn, 27 m wysokich. Każda z nich była darem innego kr&oacute;la.<br />Ilustruje to, jak wielki był zasięg kultu Kr&oacute;lowej Niebios w starożytności.<br /></span><span style="color: #000000;"><br />W świątyni znajdował się posąg Diany. Jego repliki wyrabiano w Efezie i sprzedawano w ogromnych ilościach licznym pielgrzymom. Był to tak kwitnący biznes, że gdy apostoł Paweł pr&oacute;bował odwieść mieszkańc&oacute;w Efezu od kultu Kr&oacute;lowej Niebios, spotkał się z protestem ze strony tych, kt&oacute;rzy czerpali stąd korzyści:<br /></span><span style="color: #0000ff;">&bdquo;</span><span><span style="color: #0000ff;">W owym czasie powstała niemała wrzawa z powodu drogi Pańskiej.&nbsp;</span></span><span><span style="color: #0000ff;">(24)</span></span><span><span style="color: #0000ff;">&nbsp;Albowiem pewien złotnik, imieniem Demetriusz, kt&oacute;ry wyrabiał srebrne świątynki Artemidy i zapewniał rzemieślnikom niemały zarobek,&nbsp;</span></span><span><span style="color: #0000ff;">(25)</span></span><span><span style="color: #0000ff;">&nbsp;zebrał ich oraz robotnik&oacute;w podobnego rzemiosła i rzekł: Mężowie, wiecie, że z tego rzemiosła mamy nasz dobrobyt;&nbsp;</span></span><span><span style="color: #0000ff;">(26)</span></span><span><span style="color: #0000ff;">&nbsp;widzicie też i słyszycie, że ten Paweł nie tylko w Efezie, lecz nieomal w całej Azji nam&oacute;wił i zjednał sobie wiele ludzi, m&oacute;wiąc, że nie są bogami ci, kt&oacute;rzy są rękami zrobieni.&nbsp;</span></span><span><span style="color: #0000ff;">(27)</span></span><span><span style="color: #0000ff;">&nbsp;Zagraża nam tedy niebezpieczeństwo, że nie tylko nasz zaw&oacute;d p&oacute;jdzie w poniewierkę, lecz r&oacute;wnież świątynia wielkiej bogini Artemidy będzie poczytana za nic, i że ta, kt&oacute;rą czci cała Azja i świat cały, może być odarta z majestatu.&nbsp;</span></span><span><span style="color: #0000ff;">(28)</span></span><span><span style="color: #0000ff;">&nbsp;A gdy to usłyszeli, unieśli się gniewem i krzyczeli, m&oacute;wiąc: Wielka jest Artemida Efeska.&rdquo;</span></span><span>&nbsp;</span>(Dz. 19:23-28).&nbsp;<br /><span style="color: #000000;"><br />Posąg ten, jak wierzyli starożytni, spadł z nieba. Jako ciekawostkę trzeba przypomnieć, że, Chrystus r&oacute;wnież powiedział o szatanie:<br /></span><span style="color: #0000ff;">"Widziałem, jak szatan, niby błyskawica, spadł z nieba"</span><span style="color: #000000;"><span>&nbsp;</span></span>(Łuk. 10:31).<span style="color: #000000;">&nbsp;<br /></span><span style="color: #000000;"><br />W kilka wiek&oacute;w po śmierci apostoł&oacute;w, kiedy chrześcijaństwo uległo spoganizowaniu, kult Kr&oacute;lowej Niebios odżył pod nowym imieniem.<br /></span><span style="color: #000000;"><br />Na terenie dawnej świątyni<span>&nbsp;</span><strong>Diany Efeskiej</strong><span>&nbsp;</span>wzniesiono kości&oacute;ł<span>&nbsp;</span><strong>Najświętszej Marii Panny,<span>&nbsp;</span></strong>kt&oacute;rą nazwano r&oacute;wnież<strong><span>&nbsp;</span>Kr&oacute;lową Niebios.<br /></strong></span><span style="color: #000000;"><br />W starożytności Kr&oacute;lową Niebios czczono pod r&oacute;żnymi imionami w niemal każdym kraju!! (<strong>Asztarte, Artemida, Izyda, Isztar, Diana Efeska</strong>).&nbsp;</span><span style="color: #000000;">&nbsp;<br /></span><span style="color: #000000;"><br />Kiedy chrześcijaństwo stało się religią państwową w IV wieku, poganie zaczęli masowo wchodzić do &bdquo;kościoła&rdquo;, wnosząc ze sobą wiele niebiblijnych wierzeń.<br /></span><span style="color: #000000;">Wśr&oacute;d nich kult Kr&oacute;lowej Niebios, kt&oacute;ry przenieśli na Marię, matkę Pana Jehoszua.<br /></span><span style="color: #000000;"><br />Stary Testament oraz liczne wykopaliska z terenu Bliskiego Wschodu dowodzą ponad wszelką wątpliwość, że kult Kr&oacute;lowej Niebios istniał na wiele wiek&oacute;w przed narodzinami Marii.&nbsp;<br /></span><span style="color: #000000;"><br /></span><span style="color: #000000;">Figurki z wizerunkiem kobiety z dzieckiem na rękach składano w ofierze Artemidzie z Efezu.<br /></span><span style="color: #000000;">Podobnie przedstawiano Afrodytę z synem Erosem, matkę bog&oacute;w Reę z Zeusem, egipską Izydę z Horusem, czy wizerunki kobiet z dzieciątkiem na rzymskich monetach.&nbsp;</span><span style="color: #000000;">&nbsp;<br /></span><span style="color: #000000;"><br />Wszystkie nazywano<span>&nbsp;</span><strong>&bdquo;matką bog&oacute;w&rdquo;.</strong></span><span style="color: #000000;">&nbsp;<br /></span><span style="color: #000000;"><br />Katolicka Maria posiada ponadto wszelkie atrybuty, kt&oacute;re przypisywano starożytnym boginiom, np. dziewictwo.<br /></span><span style="color: #000000;">Już sumeryjska Inana była r&oacute;wnocześnie dziewicą i matką.<br /></span><span style="color: #000000;">Fenicka Asztarte była czczona, jako dziewicza bogini płodności.<br /></span><span style="color: #000000;">Atena dla Grek&oacute;w była dziewicą itd.</span><span style="color: #000000;">&nbsp;<br /></span><span style="color: #000000;"><br />Już w czasach proroka Jeremiasza, a więc w VI wieku przed Chrystusem, B&oacute;g przestrzegał swoich wyznawc&oacute;w przed oddawaniem czci istocie, kt&oacute;ra przyjmuje postać Kr&oacute;lowej Niebios:<br /></span><span style="color: #0000ff;">"</span><span><span style="color: #0000ff;">Lecz ty nie wstawiaj się za tym ludem i nie zanoś za nim błagania ani modlitwy, i nie nalegaj na mnie, gdyż cię nie wysłucham!&nbsp;</span></span><span><span style="color: #0000ff;">(17)</span></span><span><span style="color: #0000ff;">&nbsp;Czy sam nie widzisz, co oni robią w miastach judzkich i na ulicach Jeruzalemu?&nbsp;</span></span><span><span style="color: #0000ff;">(18)</span></span><span><span style="color: #0000ff;">&nbsp;Dzieci zbierają drwa, a ojcowie rozniecają ogień; kobiety ugniatają ciasto, aby wypiekać placki dla&nbsp;<strong>kr&oacute;lowej niebios</strong>,&nbsp;<strong>cudzym bogom wylewa się ofiary z płyn&oacute;w, aby mnie obrażać</strong>.&nbsp;</span></span><span><span style="color: #0000ff;">(19)</span></span><span><span style="color: #0000ff;">&nbsp;Czy mnie tym obrażają - m&oacute;wi Pan - czy nie raczej samych siebie ku zawstydzeniu własnemu?&nbsp;</span></span><span><span style="color: #0000ff;">(20)</span></span><span><span style="color: #0000ff;">&nbsp;Dlatego tak m&oacute;wi Wszechmocny Pan: Oto m&oacute;j gniew zawzięty wyleje się na to miejsce, na ludzi i na bydło, na drzewa polne i na płody rolne - płonąć będzie i nie zgaśnie.</span></span><span style="color: #0000ff;">"<span>&nbsp;</span></span>(Jer. 7:16-20).<br /><span style="color: #000000;"><br />Adorując "Kr&oacute;lową Niebios" ludzie poddają siebie pod władzę zwierzchności, kt&oacute;ra nosi to imię od czas&oacute;w starożytnych.<br />Kr&oacute;lowa Niebios nie jest Marią, matką naszego Pana.<br /></span><span style="color: #000000;"><br />Maria była bogobojną niewiastą. Znała dobrze Pismo Święte.<span>&nbsp;</span></span><span style="color: #000000;">Czy prawdziwa Maria pozwoliłaby się nazywać imieniem demonicznej istoty, kt&oacute;rej kult B&oacute;g potępił ustami swego proroka?!</span><span style="color: #000000;">&nbsp;<br /></span><span style="color: #000000;"><br />Komu kłaniają się ludzie oddający<strong><span>&nbsp;</span></strong>cześć<strong><span>&nbsp;</span>Kr&oacute;lowej Niebios?<br /></strong></span><strong><span style="color: #000000;">Kłaniając się jakiemukolwiek stworzeniu oddajemy hołd szatanowi, zamiast Stw&oacute;rcy</span></strong><span style="color: #000000;">.&nbsp;<br /></span><span style="color: #000000;"><br /></span><span style="color: #000000;">Lucyfer już w niebie pragnął czci należnej Bogu.<br />Nie inaczej jest na ziemi, dlatego demoniczne zwierzchności przybierają kształt postaci otaczanych czcią przez ludzi.<br /><br />Szatan od początku swego buntu pragnął zająć miejsce Boga.<span>&nbsp;</span></span><span style="color: #000000;">Jeszcze w niebie powiedział:<br /></span><span style="color: #0000ff;">"Wstąpię na szczyty obłok&oacute;w, zr&oacute;wnam się z Najwyższym"</span><span style="color: #000000;"><span>&nbsp;</span></span>(Iz. 14:14).<br /><span style="color: #000000;">Pragnienie to popycha go do podrabiania wiary chrześcijańskiej, odbierania czci należnej Bogu i Jego Synowi, a wywyższanie siebie w to miejsce.</span><span style="color: #000000;">&nbsp;<br /></span><span style="color: #000000;"><br />Prześledźmy historię dogmat&oacute;w maryjnych i odpowiedzmy sobie szczerze na pytanie:<br /></span><span style="color: #000000;">Czy służą one, aby przydać chwałę naszemu Zbawicielowi - Chrystusowi, czy też ją umniejszyć?</span><span style="color: #000000;">&nbsp;<br /></span><span style="color: #000000;"><br />1. 431 rok &ndash; sob&oacute;r w Efezie uznaje Marię za matkę Boga.</span><span style="color: #000000;">&nbsp;<br /></span><span style="color: #000000;"><br />2. 649 rok &ndash; sob&oacute;r grozi ekskomuniką za zakwestionowanie dziewictwa Marii.<br /></span><span style="color: #000000;"><br />3. Dogmat o niepokalanym poczęciu Marii (1854 rok) zr&oacute;wnał Kr&oacute;lową Niebios z Synem Bożym pod względem narodzin, nie bacząc na to, że Pismo Święte ukazuje Go, jako jedynego, kt&oacute;ry urodził się niepokalany grzechem<span>&nbsp;</span></span>(Hebr. 4:15).<br /><span style="color: #000000;"><br />4. Dogmat o wniebowzięciu Marii (1950 rok) głosi, że Kr&oacute;lowa Niebios wstąpiła do nieba, tak jak do nieba wstąpił Jehoszua po swoim zmartwychwstaniu<span>&nbsp;</span></span>(Dz. 1:9-10).<span style="color: #000000;">Natomiast Słowo Boże m&oacute;wi, że nikt do nieba nie wstąpił poza Chrystusem (Jana 3:13).<br /></span><span style="color: #000000;"><br />5. Przypisanie Marii tytułu Orędowniczki, zr&oacute;wnało Kr&oacute;lową Niebios z Panem, choć Słowo Boże m&oacute;wi, że B&oacute;g dał ludziom tylko jednego pośrednika - Chrystusa<span>&nbsp;</span></span>(1 Tym. 2:5).<br /><span style="color: #000000;"><br />6. Dogmat, kt&oacute;ry ma uczynić ją "Kr&oacute;lową Wszechświata" zr&oacute;wnuje ją z Synem -<span>&nbsp;</span></span><span style="color: #0000ff;">"Kr&oacute;lem kr&oacute;l&oacute;w"</span><span style="color: #000000;"><span>&nbsp;</span></span>(Obj. 19:16),<span style="color: #000000;"><span>&nbsp;</span>pod kt&oacute;rego stopy B&oacute;g złożył cały świat<span>&nbsp;</span></span>(Ef. 1:22).<br /><span style="color: #000000;"><br />7. Trwają przygotowania do zdefiniowania dogmatu o wsp&oacute;łudziale Marii w odkupieniu ludzkości (łac. Coredemptrix), choć Pismo Święte m&oacute;wi, że imię Jehoszua jest jedynym przez kt&oacute;re, ludzie mogą być zbawieni<span>&nbsp;</span></span>(Dz. 4:12).<br /><span style="color: #000000;"><br />Dogmatu, kt&oacute;ry zr&oacute;wnałby Kr&oacute;lową Niebios z Chrystusem (odkupienie ludzkości z grzech&oacute;w) domaga się zjawa przybierająca postać Marii.</span><span style="color: #000000;"><br />Kr&oacute;lowa Niebios podczas objawień w Amsterdamie zapowiedziała, że<span>&nbsp;</span></span><em><span style="color: #800000;">"uwieńczy to dogmat maryjny"</span></em><span style="color: #000000;">, nalegając, aby teolodzy uhonorowali jej życzenie, zr&oacute;wnując ją z Chrystusem także w dziele odkupienia ludzkości.<br /></span><span style="color: #000000;"><br /><strong>Czy te żądania harmonizują z pokorną, bogobojną Marią, matką Pana Jehoszua, czy z zarozumiałą istotą, kt&oacute;ra pragnie odebrać cześć należną Chrystusowi i zr&oacute;wnać się z Najwyższym?</strong><br /></span><span style="color: #000000;"><br />Czy diabeł może przybrać postać matki Zbawiciela?<br /></span><span style="color: #000000;">Biblia m&oacute;wi, że szatan potrafi przybrać każdą postać. Apostoł Paweł przestrzegał przed tym, m&oacute;wiąc:<br /></span><span><span style="color: #0000ff;">&bdquo;I nic dziwnego; wszak i szatan przybiera postać anioła światłości.&nbsp;</span></span><span><span style="color: #0000ff;">(15)</span></span><span><span style="color: #0000ff;">&nbsp;Nic więc nadzwyczajnego, jeśli i słudzy jego przybierają postać sług sprawiedliwości; lecz kres ich taki, jakie są ich uczynki.&rdquo;</span></span><span style="color: #0000ff;"><span>&nbsp;</span></span>(2 Kor. 11:14-15).<span style="color: #0000ff;">&nbsp;<br /></span><span style="color: #0000ff;"><br />&bdquo;</span><span><span style="color: #0000ff;">Powstaną bowiem fałszywi mesjasze i fałszywi prorocy i czynić będą wielkie znaki i cuda, aby, o ile można, zwieść i wybranych.</span></span><span style="color: #0000ff;">&rdquo;</span><span style="color: #000000;"><span>&nbsp;</span></span>(Mat. 24:24).<br /><br />Obserwujemy takie znaki i cuda, na przykład płaczące obrazy, objawienia Maryjne, charyzmaty&nbsp;i inne niedorzeczności, za kt&oacute;rymi gonią zwiedzeni kłamstwem ludzie.<br /><br /><span style="color: #000000;">W wielu przypadkach, modlitwy do tych istot, udających na przykład śpiącą Marię, prowadzą do opętania, niech za przykład posłuży słynny przypadek na całą Europę,<span>&nbsp;</span></span>Anneliese Michel<span>&nbsp;</span><span style="color: #000000;">&ndash; bardzo gorliwej katoliczki, zwolenniczki Marii, do kt&oacute;rej często się modliła, a im częściej się do niej modliła, tym bardziej wzmagały się efekty opętania przez demony, na przykład zaczęła m&oacute;wić sześcioma r&oacute;żnymi językami męskimi, kt&oacute;rych nigdy się nie uczyła, kilku mężczyzn nie było w stanie jej przytrzymać, itd.<br /></span><span style="color: #000000;">P&oacute;źniej twierdziła r&oacute;wnież, że<span>&nbsp;</span></span>ukazywała jej się, jak m&oacute;wiła &bdquo;<em>Najświętsza Maria Panna&rdquo;.<br /></em><span style="color: #000000;">&nbsp;</span><span style="color: #000000;">Czy to nie wymowny przykład? Przecież, gdyby Bogu podobało się to, co ona robiła, to diabeł nie miał by nad nią żadnego wpływu, jak czytamy:<br /></span></p>
<p><span style="color: #0000ff;">&bdquo;</span><span><span style="color: #0000ff;">Wiemy, że żaden z tych, kt&oacute;rzy się z Boga narodzili, nie grzeszy, ale że Ten, kt&oacute;ry z Boga został zrodzony,&nbsp;<strong>strzeże go i zły nie może go</strong>&nbsp;<strong>tknąć</strong>.&nbsp;</span></span><span><span style="color: #0000ff;">(19)</span></span><span><span style="color: #0000ff;">&nbsp;My wiemy, że z Boga jesteśmy, a cały świat tkwi w złem.&nbsp;</span></span><span><span style="color: #0000ff;">(20)</span></span><span><span style="color: #0000ff;">&nbsp;Wiemy też, że Syn Boży przyszedł i dał nam rozum, abyśmy poznali tego, kt&oacute;ry jest prawdziwy. My jesteśmy w tym, kt&oacute;ry jest prawdziwy, w Synu jego, Jezusie Chrystusie.&rdquo;&nbsp;</span></span><span>(1 Jana 5:18-20).<br /></span></p>
<p><span>&nbsp;</span><span>Czy ty też masz sw&oacute;j rozum, czy pozwalasz, aby inni ludzie decydowali o twoim życiu i śmierci?</span><span>&nbsp;<br /></span><span>Tutaj możesz zobaczyć przypadek&nbsp;</span>Anneliese Michel<span>&nbsp;</span><span>(historia ta stała się inspiracją do nakręcenia filmu &bdquo;Egzorcyzmy Emily Rose&rdquo;).&nbsp;</span><span>&nbsp;<br /></span><span><em><span style="color: #800000;"><strong><a href="http://www.youtube.com/watch?v=BlhFK2Gc1Nw" style="color: #000020;"><u><br />http://www.youtube.com/watch?v=BlhFK2Gc1Nw</u></a></strong></span></em></span><span>&nbsp;<br /></span><span>Uświadom sobie, że to samo może spotkać każdego, kto się modli to kogokolwiek innego, poza Bogiem lub Jego Synem.<br /></span><br /><span style="color: #000000;"><br />Ludzie czasem argumentują, że Kr&oacute;lowa Niebios wysłuchuje i spełnia ich prośby, dlatego się do niej modlą.<br />Podobnego argumentu użyli starożytni Izraelici, kt&oacute;rzy r&oacute;wnież modlili się do niej, oczywiście nie przestając wierzyć w Boga.<br /><br />Nie zdawali sobie sprawy, że ta praktyka ściąga klątwę i zniszczenie na cały kraj, gdyż oznacza kult stworzenia.<br /></span><span style="color: #000000;">Jej rezultatem było zniszczenie Jerozolimy, spalenie świątyni i niewola narodu.&nbsp;</span><span style="color: #000000;">&nbsp;<br /></span><span style="color: #000000;">Kiedy jednak prorok Jeremiasz karcił ich za ten kult, uparcie odpowiadali:<br /></span><span style="color: #0000ff;">&bdquo;</span><span><span style="color: #0000ff;">W sprawie, o kt&oacute;rej m&oacute;wiłeś do nas w imieniu Pana, nie będziemy ciebie słuchali.&nbsp;</span></span><span><span style="color: #0000ff;">(17)</span></span><span><span style="color: #0000ff;">&nbsp;Raczej chętnie uczynimy wszystko, co ślubowaliśmy, i będziemy spalać&nbsp;<strong>kadzidło kr&oacute;lowej niebios</strong>&nbsp;i wylewać dla niej ofiary z płyn&oacute;w, jak to czyniliśmy i my, i nasi ojcowie, nasi kr&oacute;lowie i nasi książęta w miastach Judy i na ulicach Jeruzalemu, a mieliśmy chleba do syta, byliśmy szczęśliwi i nie zaznawaliśmy złego.&nbsp;</span></span><span><span style="color: #0000ff;">(18)</span></span><span><span style="color: #0000ff;">&nbsp;Lecz odkąd przestaliśmy spalać kadzidła kr&oacute;lowej niebios i wylewać dla niej ofiary z płyn&oacute;w, wszystkiego nam brakuje i giniemy od miecza i głodu.&nbsp;</span></span><span><span style="color: #0000ff;">(19)</span></span><span><span style="color: #0000ff;">&nbsp;A jeżeli spalamy kadzidło kr&oacute;lowej niebios i wylewamy dla niej ofiary z płyn&oacute;w, to czy czynimy to bez zgody naszych męż&oacute;w, że wypiekamy dla niej ciasta, z kształtu do niej podobne, i wylewamy dla niej ofiary z płyn&oacute;w?&nbsp;</span></span><span><span style="color: #0000ff;">(20)</span></span><span><span style="color: #0000ff;">&nbsp;Na to rzekł Jeremiasz do całego ludu, do mężczyzn i kobiet, i całego ludu, kt&oacute;rzy dali mu taką odpowiedź:&nbsp;</span></span><span><span style="color: #0000ff;">(21)</span></span><span><span style="color: #0000ff;">&nbsp;Właśnie to spalanie kadzidła, kt&oacute;rego dokonywaliście w miastach judzkich i na ulicach Jeruzalemu, wy i wasi ojcowie, wasi kr&oacute;lowie i wasi książęta, i lud pospolity, wspomniał Pan i to wziął sobie do serca!&rdquo;</span></span><span style="color: #0000ff;"><span>&nbsp;</span></span>(Jer.44:16-21).<span>&nbsp;<br /></span><span><br />Czy dzisiaj ludzie nie m&oacute;wią podobnie?</span><span>&nbsp;<br /></span><strong><span style="color: #000000;"><br />Osoby, kt&oacute;re poświęcają się, czy poddają innym istotom niż B&oacute;g i Jego Syn, pogrążają się w duchowej ciemności, ponieważ cześć oddawana każdej innej istocie jest pokłonem wobec szatana.</span></strong><span style="color: #000000;">&nbsp;</span><span style="color: #000000;">&nbsp;<br /></span><span style="color: #000000;"><br />Rezultatem jest ruina duchowa i tak dla przykładu Jan Paweł II wybrał, jako motto słowa<span>&nbsp;</span></span><span style="color: #800000;">"totus tuus",</span><span style="color: #000000;"><span>&nbsp;</span>tzn.<span>&nbsp;</span></span><span style="color: #800000;">"cały tw&oacute;j"</span><span style="color: #000000;"><span>&nbsp;</span>(całkowicie oddany Marii), poświęcając nie tylko siebie, ale i cały świat szatanowi, ukrywającemu się pod postacią Marii.</span><span style="color: #000000;">&nbsp;<br /></span><span style="color: #000000;"><br />Poddając siebie demonicznym zwierzchnością tracimy protekcję i błogosławieństwo Boże, co tylko pogłębia niewolę.</span><span style="color: #000000;"><br />Natomiast będąc posłuszni Bogu i naszemu Panu Jehoszua, nie mamy się czego obawiać (Jak. 4:7-8; 1 Jana 2:15; 1 Piotra 5:7-8).</span><span style="color: #000000;">&nbsp;<br /></span><span style="color: #000000;"><br />Prorok Jeremiasz powiedział ludziom, kt&oacute;rzy czcili Kr&oacute;lową Niebios, utrzymując przy tym, że nie przeszkadza im to wciąż wierzyć w prawdziwego Boga:<br />&bdquo;</span><span><span style="color: #0000ff;">Pan nie m&oacute;gł tego dłużej znosić z powodu złych waszych uczynk&oacute;w, z powodu obrzydliwości, kt&oacute;re popełnialiście, i dlatego wasza ziemia stała się pustkowiem, przedmiotem grozy i przekleństwa, bez mieszkańc&oacute;w, jak to jest dzisiaj.&nbsp;</span></span><span><span style="color: #0000ff;">(23)</span></span><span><span style="color: #0000ff;">&nbsp;Ponieważ spalaliście kadzidła i grzeszyliście przeciwko Panu, i nie słuchaliście głosu Pana, i nie postępowaliście według jego zakonu, jego przykazań i jego świadectw, dlatego spotkało was to nieszczęście, jak to jest dzisiaj.&rdquo;</span></span><span style="color: #0000ff;"><span>&nbsp;</span></span>(Jer. 44:22-23).<span style="color: #0000ff;">&nbsp;<br /></span><span style="color: #000000;"><br />Odżegnajmy się od kultu istoty, kt&oacute;ra nie ma nic wsp&oacute;lnego z błogosławioną matką naszego Pana, Jehoszua Chrystusa.<br /><br />Oddawanie czci Kr&oacute;lowej Niebios jest kultem stworzenia a nie Stw&oacute;rcy. Zdaje nas na łaskę istot, kt&oacute;re nie są przyjazne nam, ani Bogu, choć deklarują wiarę w Niego i pamiętajmy, że jeżeli poznamy prawdę zawartą w Biblii i świadomie nadal będziemy czynili to, co nam się podoba i innym&nbsp;ludziom, a nie Bogu, to nie będzie dla nas ratunku:<br /></span><span><span style="color: #0000ff;">&bdquo;Bo jeśli otrzymawszy poznanie prawdy, rozmyślnie grzeszymy, nie ma już dla nas ofiary za grzechy&rdquo;&nbsp;</span></span><span>(Hebr. 10:26).</span><span>&nbsp;<br /></span><span><br />Życzę wszystkim szczerym ludziom, aby zdążyli się obudzić i uwolnić z niewoli kłamstw, zabobon&oacute;w i bałwochwalstwa, aby zachować swoje życie&hellip;</span><span>&nbsp;<br /><span style="color: #000000;"><br />P.s.<br />Zachęcam także do poczytania trzy-częściowego komentarza do 17 rozdziału księgi Objawienia:<br />
<a href="https://mojabiblia.github.io/j/55.html">https://mojabiblia.github.io/j/55.html</a><br />
<a href="https://mojabiblia.github.io/j/56.html">https://mojabiblia.github.io/j/56.html</a><br />
<a href="https://mojabiblia.github.io/j/57.html">https://mojabiblia.github.io/j/57.html</a>

  </br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści 
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=11" style="text-decoration: none;">https://jehoszua.ddv.pl/readarticle.php?article_id=11</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883771&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z5f816c14adz</p>
</div>
</body>
