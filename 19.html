<html lang="pl-PL">
<head>
<meta charset="UTF-8" />
<title>Ewolucja, czy stwarzanie? (część 1)</title>

<meta name="description" content="Ewolucja, czy stwarzanie? (część 1) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl "/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/j/19.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Ewolucja, czy stwarzanie? (część 1)" />
<meta property="og:description" content="Ewolucja, czy stwarzanie? (część 1) / Bóg Jezus trójca wiara unitarianizm unitarianie arianie jehoszua.dbv.pl jehoszua.ddv.pl" />
</head>
<body>

<div style="max-width: 1000px;margin: auto;">
  
<a href="https://mojabiblia.github.io/j" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Ewolucja, czy stwarzanie? (część 1)</h1>
</div>
  
<p><span><br /><br />EWOLUCJA - ideologiczne znaczenie tego słowa dotyczy<span>&nbsp;</span><strong>hipotezy</strong><span>&nbsp;</span>o powstaniu oraz rozwoju świata, życia, nazywanej teorią ewolucji.<br /><br />Ten pogląd, oparty na odrzuceniu Boga, jako Stw&oacute;rcy, siły sprawczej - zdominował już nie tylko zachodnią naukę i edukację.<br />Przyczynił się do ateizacji uczelni i ośrodk&oacute;w badawczych.<br />Mocno też zmienił spojrzenie na wiarygodność Pisma Świętego.<br />&nbsp;<br /></span><span>Jednak należy wiedzieć, że teoria ewolucji nie była i<span>&nbsp;</span><strong>nie jest naukowo udowodniona</strong>, jest tylko<span>&nbsp;</span><strong>domniemaniem!</strong><br />I co ważne - coraz więcej odkryć świadczy na niekorzyść tej teorii...</span><span>&nbsp;<br /></span><span><br />Prawa przyrody i obserwacje świata dają porażające powody do przyjęcia Wszechmocnego Stw&oacute;rcy.<br />Potrzeba naprawdę wielkiej wiary albo wielkiej ignorancji by uwierzyć, że świat powstał przypadkiem.<br /></span><span>Co dziwne, w odniesieniu do teorii ewolucji ludzka wiara w nadzwyczajne przypadki osiąga iście nadprzyrodzone rozmiary.<span>&nbsp;</span></span><span>Jesteśmy skłonni uwierzyć w to, że oczy, kt&oacute;re doskonale widzą i umożliwiają rozr&oacute;żnianie barw, uszy, kt&oacute;re słyszą i pozwalają rozr&oacute;żniać dźwięki, nos, kt&oacute;ry rozpoznaje zapachy, język, kt&oacute;ry odr&oacute;żnia smaki, sk&oacute;ra, kt&oacute;ra pozwala nam odczuwać zewnętrzne otoczenie oraz wszystkie układy i doskonale rozwinięte i harmonizujące ze sobą narządy naszego organizmu powstały przez przypadek.<br /></span><span>Przyznajemy, że przez przypadek mamy ręce i nogi, przez przypadek pod naszą czaszką jest ukryty m&oacute;zg, przez przypadek kobiety mają piersi a mężczyźni jądra, przez przypadek powstała mowa ludzka i przez przypadek doszło do powstania samej teorii ewolucji.</span><span>&nbsp;<br /></span><span><br />Wiara w ponadnaturalne stworzenie jest z pewnością pewnym wyzwaniem dla ludzkiego umysłu, jednakże wiara w przypadkowe pochodzenie wszelkiego znanego nam życia przechodzi ludzkie pojęcie i jest całkowicie nie do ogarnięcia przez rozum.</span><span>&nbsp;<br /></span><span><br />Gł&oacute;wnym problemem, jaki zaistniał w myśleniu wierzących, w nauczaniu o początkach świata - stało się sprowadzenie opis&oacute;w z Księgi Rodzaju do roli mit&oacute;w, przenośni.<br /></span><span>Z czasem trend ten zdominował większość wyznań.<br /></span><span>Jednakże - gdy traktujemy fundamenty z Księgi Rodzaju, jako mity - to, dlaczego reszta Biblii miałaby być wiarygodna?</span>&nbsp;</p>
<p><span>M&oacute;wiąc prościej albo uznajemy jej pełny autorytet albo nie zawracajmy sobie nią głowy.<br /></span></p>
<p><span><br />Można rozr&oacute;żnić dwa gł&oacute;wne nurty ewolucji.<br /></span><span>Ewolucja ateistyczna - zupełnie odrzuca stw&oacute;rcze dzieło Boga, a ewolucja teistyczna - podważa podstawowe zasady Biblii i tym samym ją neguje.</span><span>&nbsp;<br /></span><span><br />W 1950 roku<span>&nbsp;</span><strong>Pius XII</strong><span>&nbsp;</span>w encyklice Humani generis określił ewolucjonizm, jako<span>&nbsp;</span><strong>poważną hipotezę</strong>.<br /><strong>Jan Paweł II</strong><span>&nbsp;</span>poszedł dalej, stwierdzając w przesłaniu do Papieskiej Akademii Nauk, z 1996, że nowe zdobycze nauki każą nam uznać, że<span>&nbsp;</span><strong>teoria ewolucji jest czymś więcej niż hipotezą.<br /></strong></span><span><br /><strong>Świadkowie Jehowy</strong>, podlizując się darwinowskiej nauce, wysnuwając twierdzenia, że ziemia powstawała tysiące lat.</span><span>&nbsp;<br /></span><span><br /><strong>Ile czasu trwało stwarzanie według Słowa Bożego?<br /></strong></span><span><br /></span><span>Twierdzenie, że stwarzanie trwało tysiące lat jest po prostu zaprzeczeniem Słowu Boga i ukłonem w stronę ewolucjonist&oacute;w, a także obdarciem Boga z Jego mocy!<br /></span><span><br />Uznawanie lub tolerowanie ewolucjonizmu przez ludzi uznających się za "wiernych Bogu" jest pewnym nieporozumieniem, gdyż teorię ewolucji wynaleziono po to, by wyeliminować Boga, jako tw&oacute;rcę praw przyrody, kosmosu, życia oraz człowieka.</span><span>&nbsp;<br /></span><span><br />Albo wierzymy Bogu albo wierzymy w baśnie i legendy wytworzone w ludzkich umysłach.<br /></span><span><br />Dlaczego budujemy na ludzkich autorytetach i głosimy ludzkie nauki?<br /></span><span>Kiedyś zdamy z tego rachunek przed Bogiem&hellip;</span><span>&nbsp;<br /></span><span><br />Pierwszy rozdział, pierwszy werset Biblii brzmi:<br /></span><strong><span style="color: #0000ff;">&bdquo;<span>Na początku stworzył B&oacute;g niebo i ziemię&rdquo;.<br /></span></span></strong><span><br />B&oacute;g zaraz na początku stworzył dzień (światło) i noc (ciemność) &ndash; czas:<br /></span><span><span style="color: #0000ff;">&bdquo;nazwał B&oacute;g światłość dniem, a ciemność nazwał nocą. I nastał wiecz&oacute;r, i nastał poranek&nbsp;<strong>- dzień pierwszy&rdquo;.</strong></span></span><span><strong><span style="color: #0000ff;">&nbsp;<br /></span></strong></span><span><span><br /><em>W czwartym dniu powstały ciała, dzięki kt&oacute;rym możemy m.in. precyzyjnie liczyć czas:<br /></em></span></span><span>&bdquo;Potem rzekł B&oacute;g: Niech powstaną światła na sklepieniu niebios, aby oddzielały dzień od nocy i były znakami dla oznaczania p&oacute;r, dni i lat!".<br /></span><span><br />Czyżby B&oacute;g, kt&oacute;ry zaraz na początku ustanowił dokładny czas i dokonał podziału na dni, tygodnie, miesiące i lata, całkowicie pominął porządek czasu w dziele Stworzenia i żadnym słowem do niego nie nawiązał?</span><span><br />Posądzanie Boga o wprowadzenie chaosu, zniesławia Go, bo wszak On "</span><span style="color: #0000ff;">nie jest Bogiem nieporządku..."</span><span><span>&nbsp;</span>(1 Kor. 14:33).</span><span>&nbsp;<br /></span><span><br />I nastał wiecz&oacute;r, i nastał poranek - dzień pierwszy - chyba nie trzeba nic dodawać?<br />Jednakże&nbsp;niekt&oacute;rzy, dla przykładu świadkowie Jehowy,&nbsp;lubią się kł&oacute;cić ze Stw&oacute;rcą, wyrywając wersety z kontekstu na przykład powołują się na werset z 2 Piotra "</span><span style="color: #0000ff;">u Boga tysiąc lat jest jak jeden dzień"</span><span>&nbsp;- przecież kontekst wyraźnie m&oacute;wi, że chodzi o przemijający czas, ponad kt&oacute;rym jest Stw&oacute;rca.<br />Piotr m&oacute;wi, że czas nie ogranicza Boga. R&oacute;wnie dobrze możemy powiedzieć, że wieczność na ziemi dla Boga jest chwilką.<br /></span><span>Natomiast, zasada dzień za rok występuje bardzo często w proroctwach (Ezechiela 4:6).<br /></span><span><br />Stw&oacute;rca po prostu w spos&oacute;b jasny i zrozumiały przekazuje nam jak uczynił nas i wszystko, co nas otacza.<br /></span><span>Wiecz&oacute;r i poranek oznaczają pełną dobę - trwa to do dzisiejszego dnia i taki jest właśnie spos&oacute;b określania i liczenia dni w Biblii.<br /></span><span><br />Na przykład w 3 Mojż.23:32, czytamy:&nbsp;&bdquo;Dziewiątego dnia tego miesiąca wieczorem,&nbsp;<strong>od wieczora do wieczora</strong>&nbsp;obchodzić będziecie wasz sabat.&rdquo;<em>&nbsp;-</em></span><span><span>&nbsp;droga wolna, r&oacute;wnie dobrze można teraz zakwestionować autentyczność trwania sabatu, świąt, itp., poprzez filozofowanie&nbsp;typu "doba to nie doba" itd&hellip;</span></span><span style="color: #0000ff;">&nbsp;<br /></span><span><br />Ponieważ B&oacute;g jest wszechmocny, to nic nie stało na przeszkodzie, by stworzył wszystko w sześć dni.<br />Myśl ta jest r&oacute;wnież wyrażona we fragmencie jednego z dziesięciorga przykazań:<br /></span><strong><em><span style="color: #0000ff;">&bdquo;<span>w sześciu dniach</span></span></em></strong><span><em><span style="color: #0000ff;">&nbsp;uczynił Pan niebo i ziemię, morze i wszystko, co w nich jest</span></em></span><span>&rdquo;.<span>&nbsp;</span></span><span>(2 Mojż. 20:11).<br /><br />Czy mamy podstawy, aby wątpić w Słowa Boga?<br /><br />Przypomnijmy sobie tylko, kto jest źr&oacute;dłem siania wątpliwości w Jego Słowo.</span><span>&nbsp;<br /></span><span><br />Jeżeli B&oacute;g jest Bogiem porządku, to zastan&oacute;wmy się:<br />trzeciego dnia powstała roślinność, a czwartego słońce.<br />Gdyby jeden dzień stwarzania miał trwać tysiąc lub siedem tysięcy lat, itp, to B&oacute;g musiałby sztucznie podtrzymywać roślinność przy życiu, lecz tak nie było, gdyż od czwartego dnia cała roślinność mogła się kąpać w blaskach słońca, odżywiać i w procesie fotosyntezy, wytwarzać odżywczy tlen dla mających się pojawić wkr&oacute;tce zwierząt i człowieka.</span><span>&nbsp;<br /></span><span><br />Jeżeli jeden dzień w Tygodniu Stwarzania trwał tysiąc lub siedem tysięcy lat, to ile lat żył Adam?<br />Skoro został stworzony w sz&oacute;stym dniu to powinien żyć, co najmniej dwa tysiące lat. Lecz nieomylne Słowo Boże m&oacute;wi nam, że Adam żył "zaledwie" 930 lat.</span><span>&nbsp;<br /></span></p>
<p><span>Poza tym słowo &bdquo;<strong>Yom</strong>&rdquo; oznacza w Biblii najczęściej dzień 24h ponad 90% przypadk&oacute;w.<br /></span></p>
<p><span>Słowo &bdquo;Yom&rdquo; + liczebnik zawsze oznacza w Biblii dzień 24h.<br /></span></p>
<p><span>Słowo &bdquo;Yom&rdquo; + liczebnik + klamra &bdquo;wiecz&oacute;r i poranek&rdquo; jeszcze mocniej podkreśla 24 godzinną dobę.<br /></span></p>
<p><span>Dlatego nie ma wątpliwości, co do tego, że zwroty w księdze Rodzaju m&oacute;wią o 24 godzinnym odcinku czasu.<br /></span></p>
<p><span><br /></span><span><br />Niekt&oacute;rzy pr&oacute;bują określić ewolucję, jako metodę pracy Boga.<br />Gdyby jednak B&oacute;g stworzył ewolucję - rozumianą, jako przeobrażanie się istniejących już gatunk&oacute;w w nowe, odmienne i bardziej rozwinięte gatunki, o bogatszej informacji genetycznej - w&oacute;wczas:</span><span>&nbsp;<br /></span><span>- nie istniałaby para pierwszych ludzi,<br /></span><span>- nie byłoby grzechu, gdyż agresja jest kołem napędowym ewolucji,<br /></span><span>- śmierć byłaby tw&oacute;rczym środkiem przemian, nie karą za grzech pierwszych ludzi,<br /></span><span>- zbawienie przez Jehoszua Chrystusa, straciłoby rację istnienia.</span><span>&nbsp;<br /></span><strong><span><br />Atak na fundamenty oznacza rozbicie całej konstrukcji.<br /></span></strong><strong><span>Jeśli wydarzenia opisane w Genesis nie są prawdą - to jak spojrzeć na grzech?<br /></span></strong><strong><span>Po co odkupienie i Zbawiciel?<br /></span></strong><strong><span>Po co śmierć Jehoszua dla ocalenia wierzących?<br /></span></strong><strong><span>Jeżeli śmierć istniała na Ziemi zanim pojawił się człowiek - to, po co przyszedł i za co umarł Jehoszua Chrystus?</span></strong><strong><span>&nbsp;<br /></span></strong><span><br />Co było pierwsze: śmierć przed człowiekiem (jak głosi teoria ewolucji), czy człowiek przed śmiercią (jak głosi Biblia)?&nbsp;</span><span>&nbsp;<br /></span><span><br />Z listu do Rzymian dowiadujemy się, że zapłatą za grzech jest śmierć, kt&oacute;ra się pojawiła po grzechu Adama, więc<span>&nbsp;</span><strong>nie mogło być śmierci przed człowiekiem</strong>, jak niekt&oacute;rzy nauczają, m&oacute;wiąc, że przez tysiące a nawet miliony lat powstawania świata, w masowych katastrofach klimatycznych ginęły zwierzęta.</span><span>&nbsp;<br /></span><span>Ewolucja głosi, że istoty żyły i umierały przez miliony lat zanim człowiek zaczął istnieć. Zwierzęta walczyły, zmagały się, zabijały i były zabijane.<br />Był to świat bez miłosierdzia - &bdquo;natura z krwawymi pazurami i szponami".<br /></span><span><br />Historia ewolucji to historia śmierci, kt&oacute;ra miała istnieć &bdquo;od początku".<br /></span><span>Biblia naucza wyraźnie, że śmierć - fizyczna i duchowa człowieka - wkroczyła na świat wtedy, gdy pierwszy człowiek - Adam - popełnił grzech.</span><span>&nbsp;<br /></span><span><br />Podstawą mojego twierdzenia jest wiara oparta na zaufaniu do Bożego Słowa.<br /></span><span>B&oacute;g powiedział, że stworzył świat w sześć 24-godzinnych dni - mi Boże Słowo wystarcza za<span>&nbsp;</span><strong>PEWNIK</strong>.<br /><br />Natomiast gdybyśmy my lub ktokolwiek zaczęli udowadniać w kryteriach ludzkiego rozumu - zaczęłaby się pr&oacute;żna i nierozsądna filozofia.<br />Ludzki rozum nie jest w stanie ogarnąć Boga, Jego mocy i potęgi.<br /><br />Nie wiemy jak tego B&oacute;g dokonał, wiemy, że to uczynił.<br />Ale właśnie wszelkie pr&oacute;by wyjaśnienia jak to możliwe są bezcelowe, gdyż mogą być wysnuwane wyłącznie w ramach ludzkiego zrozumienia. I tu właśnie, niekt&oacute;rzy tworzą przer&oacute;żne domysły, hipotezy i filozofie.&nbsp;<br />A sprawa jest prosta,<span>&nbsp;</span></span><span style="color: #0000ff;">"B&oacute;g powiedział i stało się, powiedział i zaczęło istnieć"</span><span><span>&nbsp;</span>- a więc wiemy już, że wystarczyła chwila potrzebna na wypowiedzenie Słowa.</span><span>&nbsp;</span><span>&nbsp;<br /></span><span><br />Ewolucja i Biblia nie m&oacute;wią tego samego!<br /></span><span><br />Wiara w ewolucję podważa myślenie oparte na biblijnym fundamencie&hellip;</span><span>&nbsp;<br /></span><span><br />Poznanie i rozw&oacute;j ludzkości, w tym nauki - jest zasadniczo zgodny z Bożą Wolą.<span>&nbsp;</span></span><span>Inna sprawa, w jaki spos&oacute;b ludzkość wykorzystuje ten Boży dar, jakim jest rozum i zdolność myślenia.<br />Inną rzeczą jest czcza filozofia. Wiele trend&oacute;w filozoficznych powstało poprzez tw&oacute;rczą wyobraźnię, ograniczoną zdolnościami ludzkiego rozumu.<br /></span><span>Ludzie nierozumiejący Bożych dzieł i Bożego Słowa (z reguły ludzie słabej wiary lub niewierzący), szukali i szukają wyjaśnień r&oacute;żnych zagadnień życia i odrzucając możliwość istnienia Boga, lub pr&oacute;bując ograniczyć Go zdolnościami ludzkiego pojmowania,<span>&nbsp;</span><strong>tworzą setki, tysiące hipotez, na kt&oacute;rych budują naukę zwaną dalej filozofią</strong>.<br /></span><span>Takie postępowanie, gdy jeszcze zostaje rozpowszechniane, w spos&oacute;b znaczący osłabia wiarę w ludziach podważając potrzebę Boga oraz Jego dzieło i działanie.<br />Rzeczywiście służy i jest to&nbsp;na rękę właśnie szatanowi.<br /></span><span>A tymczasem, jeśli czegoś nie rozumiemy, albo zdajmy się na Boże Słowo i zaufajmy Mu z wiarą, albo przyznajmy się do nie rozumienia, ale nie służmy Bożemu przeciwnikowi.</span><span>&nbsp;<br /></span><span><br />Drugim elementem jest naśladownictwo Chrystusa.<br />I tu musimy wzorować się na Jego postępowaniu. Jehoszua na każdym kroku oddawał Chwałę Bogu Ojcu, ale przede wszystkim podkreślał, że niczego nie m&oacute;wi od Siebie.<br />Więc i nam - nie wolno - jeśli czegoś nie rozumiemy, tworzyć własnych fantazji.</span><span>&nbsp;<br /></span><span><br />Szkoda, że tak trudno niekt&oacute;rym po prostu Bogu uwierzyć.<br /></span><span style="color: #0000ff;">&bdquo;Przez wiarę poznajemy, że światy zostały ukształtowane słowem Boga, tak iż to, co widzialne, nie powstało ze świata zjawisk.&rdquo;<span>&nbsp;</span>(Hebr. 11:3).</span><span style="color: #993300;">&nbsp;<br /></span><span><strong><br /><br />Powody niezasadności teorii wielkiego wybuchu i ewolucji.</strong></span><span style="color: #993300;">&nbsp;<br /></span><span><br />Ziemia jest w naszym Układzie Słonecznym jedyną planetą, na kt&oacute;rej uczeni znaleźli życie.<br /><br />Jakże zdumiewająca jest r&oacute;żnorodność istot żyjących na niej &ndash; mikroorganizmy, owady, rośliny, ryby, ptaki, ssaki i ludzie.<br />Co więcej, Ziemia przypomina ogromny magazyn, w kt&oacute;rym znajduje się wszystko, czego potrzeba do podtrzymania tego życia.</span><span>&nbsp;<br /></span><span><br />Żeby lepiej zrozumieć jak niepowtarzalna jest Ziemia, wyobraźmy sobie, że znaleźliśmy się na jałowej pustyni, na kt&oacute;rej brak jakiegokolwiek życia.<br />Nagle stajemy przed przepięknym domem. Jest w nim klimatyzacja, instalacja grzewcza, bieżąca woda i elektryczność. Lod&oacute;wka i szafy są pełne żywności. W piwnicy jest opał i inne zapasy.</span><span><br /></span><span>Zał&oacute;żmy teraz, że zapytamy kogoś skąd się to wszystko wzięło na tej jałowej pustyni?<br /></span><span>Co byśmy sobie pomyśleli, gdyby nam odpowiedział: &bdquo;</span><span><span style="color: #800000;">To się tu znalazło przypadkowo</span></span><span>&rdquo; lub &bdquo;</span><span><span style="color: #800000;">poprzez wybuch</span></span><span>&rdquo;.<br />Kto by w to uwierzył?<br />Czy nie uznalibyśmy raczej, że ten dom został zaprojektowany, zbudowany i wyposażony przez kogoś?<br />&nbsp;</span><span><br /></span><span>Na innych planetach, nie ma żadnego śladu życia.<br />Nasza planeta zaś tętni życiem, podtrzymywane przez niezwykle złożone i wsp&oacute;łdziałające ze sobą w doskonałej r&oacute;wnowadze systemy zapewniające światło, powietrze, ciepło, wodę i pożywienie.</span><span><br /></span><span>Dostarcza to dowod&oacute;w, że została specjalnie stworzona, aby niczym wspaniały dom, mogła pomieścić żywe stworzenia.<br />Logicznie rzecz biorąc byłby tu na miejscu argument jednego z pisarzy biblijnych:<br /></span><span><span style="color: #0000ff;">&bdquo;Każdy&nbsp;</span></span><span style="color: #0000ff;">Albowiem każdy dom jest przez kogoś budowany, lecz tym, kt&oacute;ry wszystko zbudował, jest B&oacute;g.</span><span><span style="color: #0000ff;">&rdquo;&nbsp;</span></span><span><span>(Hebr. 3:4).<br /></span></span><span><span style="color: #0000ff;"><br /></span></span><span>Rzeczywiście nieskończenie większy i zachwycający &bdquo;dom&rdquo; - nasza planeta Ziemia &ndash; potrzebował niezwykle inteligentnego architekta i budowniczego!<br /></span><span><br /></span><span>Im dokładnie ludzie badają ziemię oraz istniejące na niej życie i zachodzące procesy, tym wyraźniej uzmysławiają sobie jak wspaniale jest ona zaprojektowana.</span><span>&nbsp;<br /></span><span><br />Jeżeli chcesz w wierzyć w ewolucje, to jest twoja indywidualna sprawa, natomiast problemem jest to, że moje dziecko w szkole będzie przymusowo uczone kłamstw, kt&oacute;re sieją zwątpienie w Słowo Boże, a ja jeszcze chcąc nie chcąc muszę to finansować płacąc podatki.</span><span>&nbsp;<br /></span><span><strong><br />Teoria ewolucji i wielkiego wybuchu jest tak naprawdę religią</strong></span><span>,&nbsp;<strong>wymagającą wielkiej wiary w baśnie, o kt&oacute;rych powiem za chwilę.</strong>&nbsp;<br /></span><span><br />Lepiej, aby nie uczono tego w szkołach, podobnie jak religii, kt&oacute;ra tak naprawdę nie ma nic wsp&oacute;lnego z Prawdziwym Bogiem, prawdziwą żywą wiarą i nauką zawartą w Jego Słowie.&nbsp;</span><span><span>&nbsp;<br /></span></span><span><span><br />To, że ewolucjonizm jest religią, to nie m&oacute;j wymysł, potwierdzają nawet sami ewolucjoniści.<br /></span></span><span><span>Na przykład zawzięty ewolucjonista (jak sam siebie nazywa) prof. Michael Ruse przyznaje otwarcie w swej książce&nbsp;<em>"How evolution became a religion - Jak ewolucja stała się religią":<br /></em></span></span><span><em><span style="color: #800000;">&bdquo;Ewolucjonizm jest propagowany przez ewolucjonist&oacute;w, jako coś więcej niż tylko nauka.</span></em></span><span><em><span style="color: #800000;">&nbsp;Jest rozpowszechniany, jako ideologia<strong>, świecka religia</strong></span></em></span><span><em><span>".</span></em></span><span><span>&nbsp;<br /></span></span><span><br />Biblia podaje, że B&oacute;g stworzył świat 6100 lat temu, a niespełna 4500 lat temu nastał globalny potop, kt&oacute;ry wszystko i wszystkich zniszczył, po za ośmioma osobami oraz parze każdego ze zwierząt.&nbsp;</span><span><span>&nbsp;<br /></span></span><span><strong><span><br />Jakich baśni uczą pseudo naukowcy?</span></strong></span><span><span>&nbsp;<br /></span></span><span><br />W podręcznikach uczą, że &bdquo;<strong>NIC</strong>&rdquo; (kropeczka), jakieś<span>&nbsp;</span><strong>20 mld</strong><span>&nbsp;</span>lat temu kręciło się coraz szybciej i w końcu eksplodowało! &ndash; czy to jest mądre?</span><span>&nbsp;<br /></span><span><br />Jeszcze lepiej, uczą, że z tego<span>&nbsp;</span><strong>NIC powstało wszystko</strong>, cały wszechświat &ndash; czas, przestrzeń, materia, energia&hellip;<br /></span><span>NIC eksplodowało i oto jesteśmy -).<br />I to się dzisiaj nazywa<span>&nbsp;</span><strong>NAUKA</strong>!!!</span><span>&nbsp;<br /></span><span><br />Uczą, że ziemia była gorącą lawą, kt&oacute;ra zastygła<span>&nbsp;</span><strong>4,6 mld</strong><span>&nbsp;</span>lat temu, po czym miliony lat<span>&nbsp;</span><strong>padał deszcz</strong>, kt&oacute;ry zmienił wszystko w<span>&nbsp;</span><strong>zupę</strong>, kt&oacute;ra<span>&nbsp;</span><strong>ożyła 3 mld</strong><span>&nbsp;</span>lat temu i z tej zupy wyewoluowało<span>&nbsp;</span><strong>życie</strong><span>&nbsp;</span>do obecnej formy. &ndash; bez komentarza&hellip;</span><span>&nbsp;<br /></span><span><br />Media i naukowcy starają się przedstawiać teorię wielkiego wybuchu i ewolucję, jako naukę, często piszą &bdquo;</span><span style="color: #800000;">Religia kontra nauka</span><span>&rdquo;.<br /></span><span>Czyż myślenie, że wszystko tak perfekcyjnie powstało z niczego, nie jest religią?<br /></span><span>Przecież nie ma na to kompletnie żadnych dowod&oacute;w - nawet pojęcie najbardziej cudownego zbiegu okoliczności ma swoje logiczne granice, po przekroczeniu, kt&oacute;rych przestajemy już wierzyć w przypadkowość danego zdarzenia, lecz szukamy sprawcy, lecz tak się nie dzieje w przypadku teorii ewolucji, dlatego<span>&nbsp;</span><strong>potrzeba naprawdę ślepej i silnej wiary</strong>!</span><span>&nbsp;<br /></span><span><br />Zadajmy kilka pytań, na kt&oacute;re naukowcy nie są w stanie odpowiedzieć, podpierając się dowodami &ndash; po prostu opowiadają bajki i baśnie, jakie im ślina na język przyniesie, a ludzie, kt&oacute;rym na rękę jest wyeliminowanie Boga &ndash; Stw&oacute;rcę, ze swojego życia, kt&oacute;ry ich de facto kiedyś z ich &bdquo;WIARY&rdquo; rozliczy &ndash; łykają te bajeczki jak ciepłe bułeczki&hellip;</span><span>&nbsp;<br /></span><strong><span><br />1</span></strong><span>. Jeżeli świat powstał z wybuchu to, co w takim razie wybuchło? Skąd się to wzięło?</span><span>&nbsp;<br /></span><strong><span><br />2</span></strong><span>. Skąd się wzięła energia, kt&oacute;ra była potrzebna na przykład do &bdquo;wielkiego wybuchu&rdquo;?</span><span>&nbsp;<br /></span><strong><span><br />3</span></strong><span>. Wszechświat rządzony jest przez perfekcyjne prawa, grawitację, siłę odśrodkową, magnetyzm, prawa fizyki, itd. Jak się te prawa ustaliły?</span><span>&nbsp;<br /></span><strong><span><br />4</span></strong><span>. Skoro NIC kręciło się w jednym kierunku i wybuchło, to zgodnie z prawem momentu pędu wszystko powinno wirować w tym samym kierunku, a tak nie jest, choćby dwie planety z naszego układu słonecznego kręcą się w przeciwnym kierunku do reszty (Wenus i Uran). Podobnie jak sześć księżyc&oacute;w, kt&oacute;re kręcą się w przeciwnym kierunku.</span><span><span>&nbsp;<br /></span></span><strong><span><br />5</span></strong><span>. Istnieją biliony (niezliczone) ilości gwiazd &ndash; a nie zauważono, aby powstała nowa, owszem wybuchają, ale nie powstają. Jeżeli teoria wielkiego wybuch byłaby prawdą, to powinniśmy obserwować narodziny gwiazd r&oacute;wnie często jak ich wybuchy, czyli co jakieś 30 lat.</span><span>&nbsp;<br /></span><strong><span><br />6</span></strong><span>. Astronomowie określają, że &bdquo;śmierć&rdquo;, wybuch gwiazdy, następuje średnio, co 30 lat i nazywają to zjawisko &bdquo;Nova&rdquo; lub &bdquo;Supernowa&rdquo;. Można zaobserwować jedynie 300 takich zjawisk, jak to możliwe, skoro wszechświat liczy miliardy lat?<span>&nbsp;</span></span><span>Zarazem nikt nie zwraca uwagi, że ten stan prawie idealnie pasuje do wieku 6000 tysięcy lat istnienia ziemi.</span><span>&nbsp;<br /></span><strong><br />7</strong>. Dlaczego materia wszechświata nie jest r&oacute;wnomiernie rozmieszczona? (pr&oacute;buje się to tłumaczyć dziwnymi teoriami, typu czarne dziury, antymaterie, itp.).<br /><em><br /></em><strong><span style="color: #0000ff;">Skały:</span></strong><strong><span style="color: #0000ff;">&nbsp;<br /></span></strong><strong><span><br />8</span></strong><span>. W podręcznikach twierdzi się, że kiedyś cała ziemia była gorącą masą, kt&oacute;ra pomału zastygła, tworząc skalną skorupę około 4,6 mld lat temu.</span><span>&nbsp;<br /></span><span>Natomiast granit skalny na świecie zawiera małe aureolki, pierścienie, zrobione przez rozpadający się Polon.<br />Żywot tych pierścieni trwa około 2 minut.<br />Gdyby każda skała była wcześniej gorącą lawą, rozpadający się Polon tworzyłby te pierścienie przez dwie minuty, po czym rozpłynęłyby się w lawie, n<strong>ie pozostawiając śladu w skale po swoim istnieniu.<br /></strong></span><span><br />Podobnie jak fajerwerki na niebie, czy są widoczne przez długi czas?<br />Jeżeli chcielibyśmy je zatrzymać na niebie, musielibyśmy w jakiś spos&oacute;b szybko zamrozić atmosferę.</span><span><br />P&oacute;ł-rozpadłe cząsteczki Polonu, kt&oacute;re podczas powstawania skały, powinny być widoczne tylko przez chwilę, można dzisiaj odnaleźć i się im przyjrzeć, co jest dowodem, na to, że skały musiały powstać w przeciągu jednej chwili, a ziemia nie mogła być nigdy gorącą lawą.<br />Jest to niezwykle mocny naukowy dow&oacute;d, kt&oacute;ry starają się zatuszować.</span><span>&nbsp;</span><span>&nbsp;<br /></span><strong><span><br />9</span></strong><span>. Według ewolucjonist&oacute;w wypiętrzanie młodych pasm g&oacute;rskich rozpoczęło się miliony lat temu i do dziś g&oacute;ry te nadal rosną w tempie kilku milimetr&oacute;w rocznie.<br /></span><span>Jednakże już proste obliczenia matematyczne stawiają proponowany przez uczonych wiek pod znakiem zapytania.<br />Przykładem są tu najwyższe i największe g&oacute;ry w historii świata - Himalaje.<span>&nbsp;</span></span><span>Podręczniki m&oacute;wią, że około 50 mln lat temu płyta Dekanu (Indie) zderzyła się z kontynentem azjatyckim i rozpoczął się proces tworzenia Himalaj&oacute;w.<br /></span><span>Dzięki najnowocześniejszym metodom pomiarowym naukowcy ustalili, że g&oacute;ry te wypiętrzają się nadal w stałym tempie 5-8 milimetr&oacute;w (0.005-0.008 metr&oacute;w) rocznie.<br />Zakładając średnie tempo 8 cm/rok w postulowanym przez ewolucjonist&oacute;w okresie 50 milion&oacute;w lat, Himalaje powinny osiągnąć teoretyczną wysokość 250 do<span>&nbsp;</span><strong>400 tysięcy</strong><span>&nbsp;</span><strong>kilometr&oacute;w</strong>:<br /></span><span>Dzisiejsza wysokość Himalaj&oacute;w przy 8mm/rok: 0.008 metr&oacute;w * 50.000.000 lat = 400.000 metr&oacute;w.<br /></span><span>Co innego, jeżeli przyjmiemy, że ziemia ma około 6000 tysięcy lat.</span><span>&nbsp;<br /></span><strong><span><br /></span></strong><em>Zobacz ciąg dalszy w CZĘŚCI 2.<br /><strong><a href="https://mojabiblia.github.io/j/20.html" style="color: #000020;">https://mojabiblia.github.io/j/20.html</a>&nbsp;</strong></em></p>

</br></br>
<p style="text-align:left;"><a href="https://mojabiblia.github.io/j" style="text-decoration:none;"> ↞ Spis treści 
</br>

</br>
<hr />
<p><em>kopia strony: <a href="https://jehoszua.ddv.pl/readarticle.php?article_id=19" style="text-decoration: none;">https://jehoszua.ddv.pl/readarticle.php?article_id=19</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:10px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7883779&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">z08405799ffz</p>
</div>
</body>
